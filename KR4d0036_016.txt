# -*- mode: mandoku-view; -*-
#+TITLE: 沈氏三先生文集
#+DATE: 2015-09-12 01:22:04.804357
#+PROPERTY: ID KR4d0036
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB12n0763-020沈氏三先生文集長興集-卷第二十.
<pb:KR4d0036_SBCK_016-1a>¶
沈氏三先生文集卷第三十¶
長興集卷第二十¶
　　　與蔡内翰論樂書¶
　　　與張舎人論樂書¶
　　　與孫侍講論樂書¶
　　　荅陳闢秀才書¶
　　　荅徐秘校書¶
　　　荅同人書¶
　　　再囬蘇州學生簡¶
<pb:KR4d0036_SBCK_016-1b>¶
　　與蔡内翰論樂書¶
史舘内翰閤下昔周之盛也清廟大眀之音作於上¶
武象南箾之樂興於庭魚麗鹿鳴關雎貍首之聲塞¶
于天地之間嘉祥羙物備至而天下風教習俗皆寛¶
舒廣𥙿蔚然號為至平極治之時及其亾也樂師瞽¶
矇抱其樂器適楚適齊或散入於河海聖人喟然以¶
謂禮樂云者其關天下盛衰如此方其時朝廷士大¶
夫天下諸侯羣有司之人莫不皆賢才知能之士而¶
無敢與周公並者豈不在禮樂其尤乎為聖人之業¶
<pb:KR4d0036_SBCK_016-2a>¶
也後世雖有欲治之王操積安大定之勢有臣如漢¶
之董仲舒賈誼唐之房杜魏成而卒常以禮樂自愧¶
士益薄不及古人尤以此見也本朝百年康治巳有¶
其效而百姓未覩先王仁聲徳澤洋洋之髙致故先¶
皇帝夙夜留意雅樂而有司相㳂故事未有一定可¶
守之論獨閤下奮衣超然逺覧髙見納天下之議身¶
任先王之大典㫁之於心而不疑某以謂於此之時¶
天下之賢者宜各盡其所聞不肖者相率而聴職乎¶
執篁秉籊下士之列以發宣賛揚天子之宏業盛事¶
<pb:KR4d0036_SBCK_016-2b>¶
苟力之所能者不宜有所辭又况門下諸生其望盛¶
徳之為光最親則身率而聴職者固當先羣士以進¶
也不幸有職於諸侯不得攝衣為諸生之先謹集其¶
所聞為樂論一篇以備有司一端之論¶
　　與張舎人論樂書¶
判班舎人閤下古之為政者未嘗不謀於人而人亦¶
樂有以告之而不自疑其僣昜也衆人之思慮豈復¶
能賢於聖人上之人雖賢不敢不盡於人下之人雖¶
不肖不敢不盡於已故天下常相遇以至誠不知有¶
<pb:KR4d0036_SBCK_016-3a>¶
四海之大蠻貊之逺治之盖常若一身焉後世之居¶
上而賢明知能則希復若古之能自抑黜其聰眀以¶
與四方從容切磨而士亦承望進退不敢自信非大¶
賢盛徳之人不能獨出百世之後眇然得其髙風如¶
古人者也某前年始獲進於門下閤下不以其愚進¶
而問之以聲音之所出律吕之所夲度量權衡之所¶
生浩乎其聴而不知其涯也茫乎其思而不知其對¶
也大賢盛徳之遇今雖得之而失之不在乎不能謀¶
於人而在乎不能有以合乎上也雖然自堅其說不¶
<pb:KR4d0036_SBCK_016-3b>¶
敢迎謂之不然以疑乎上之人謂之誠者必岀於此¶
於是退而集其所聞為樂論一篇附使者以獻有問¶
焉而不敢不盡盖小人之忠也¶
　　與孫侍講論樂書¶
侍講學士閤下古之公卿大夫非徒以任朝廷之職¶
亦将以師率天下使下之人知其徳行術業可以蒙¶
朝廷之尊禮者則就之學焉上之人非徒有以告也¶
而又将自此而觀人之材可任以事者取之不肖者¶
憐而教之及其世衰道廢其責大臣不苟以其職而¶
<pb:KR4d0036_SBCK_016-4a>¶
曰不用仁心遺忘㣲賤不肯飲食教載之是古之卿¶
大夫皆嘗教人下之人就而學之不為僣也伏惟閤¶
下徳行術業四方之所尊信而朝廷禮任之矣士之¶
願就而學者茍知所向某知其不之於四方而之京¶
師不之於他門而渠然来矣某甞得古之樂説思其¶
聲音之所出法度之所施與夫先聖人作樂之意盖¶
甞習焉而未有遇於其間也竊不疑古人之説願将¶
受教於門下然則閣下其将憐而教之邪抑将以其¶
㣲賤而拒之某不敢必苟進是說以聴於執事㐲惟¶
<pb:KR4d0036_SBCK_016-4b>¶
少賜裁察¶
　　荅陳闢秀才書¶
某再拜陳君足下㐲承惠書教之以所不逮義理眀¶
白讀而忘其不敏輝然也至其輕屈不貲之意猥加¶
重禮於不肖則冝若不欲其来而推拒之而又號而¶
訕焉君子進退扵人豈如是赫然其暴宜不然也抑¶
足下激於有所獲茫然忘其人之可否有以過告者¶
遂不加亮而見謂乎此也足下文章汪&KR1070;洋溢畛域¶
甚髙其所期而至者甚大某尚不能窺其文况有以¶
<pb:KR4d0036_SBCK_016-5a>¶
知其實雖欲不使足下之意委於草芥虚辱而不報¶
且不知其道何所出而可也某少時之於天下士大¶
夫無所不願交然其為吏則求完於一官其為家則¶
求盡於一身過此未甞敢加毫末於其外至於鋒芒¶
圭&KR1152;發見於人者過以取之非素心敢願也不顧氣¶
力有分而欲強自摽置豈不嗔悖流離以取戮笑耶¶
審其如此方且求諸其人以盈其虚尚安敢足下之¶
告也直乃足下好學樂善所以自任者當如是耳然¶
不敢懸定足下之意而不盡其所謂伏惟亮之不宣¶
<pb:KR4d0036_SBCK_016-5b>¶
某再拜¶
　　荅徐秘校書¶
某再拜前日承書日思所以荅而愚者方病不能有¶
所立浮沉俯仰日入於不肖将自懲艾之不睱尚安¶
仲車之敢謀也雖照某甞以謂今之為士無田𤱔以¶
為之食無桑枲以為之衣不可遂弃骨肉之飬而死¶
亾之是蹈則猶未免乎有求於人也未免乎有求於¶
人擇於人之可為者不岀於仕祿則将何適而不枉¶
盖士有不得已而势必岀於仕則無怪於上之人遇¶
<pb:KR4d0036_SBCK_016-6a>¶
之不以道也士固有時至於此故其上不㓗察察之¶
譽而下不嫌於為利夫以進為近於利者其退不過¶
謂之亷君子進退不居於斯二者則庸不謂之非義¶
耶某之所以自處者如此固以為甚汙然不敢舎其¶
所安而求髙乎虗辭仲車亦有以教之耶某再拜¶
　　荅同人書¶
某再拜諸君以下以古人進退相處某素不敢望於¶
人足下所論非某之心也何事不可以為學一身所¶
為尚多可以為孟子者豈直須不見齊王然後為孟¶
<pb:KR4d0036_SBCK_016-6b>¶
子哉孟子曰是以論其世也彼此異時某亦安能拘¶
拘效古人起居也士固不以退爲賢以退爲賢者以¶
利䖏之也君子之退固有道又况其進也度於心而¶
安者則爲之不安者而去之未必皆是也盖可以進¶
焉心則不安而身行之雖幸中於義其爲自賊則一¶
也至於衣服米塩一日不得則無聊某何以異於人¶
四年于兹豈心之所欲盖貧賤者固如是不敢不安¶
耳大凡有爲而爲者其心皆勞况天之賦才固皆有¶
限不可以勉強某尚且以不得先世之職爲憂亦何¶
<pb:KR4d0036_SBCK_016-7a>¶
睱捨此而改圖足下苟察之凡此之勢皆可知不然¶
某之愚終不獲亮也某再拜¶
　　再囬蘇州學士簡¶
某再拜前者已有簡歸幣於諸君未蒙見亮敢復終¶
其說于左右所貴於幣者以為禮非以為貨也即未¶
有去之實而虚委之以幣是貨之也足下将太守之¶
命以禮見此幣之所以来也其以禮辭之則幣之所¶
以去也禮為之主而幣從之者也是幣不可以獨行¶
獨行則貨也今禮與意皆徃矣而獨以幣留豈惟某¶
<pb:KR4d0036_SBCK_016-7b>¶
取之無義亦足下留之無名許其大而不許其小古¶
人盖甞以為悔不然此何足辭後車數十乘委之以¶
千乘之國古人盖有所不辭而受者不孝之身恨不¶
能副太守與諸君之美意耳不謂幣之可懐也義至¶
此盡矣嫌於利勝而詨詨盡言之亦行之可耻者足¶
下忍使某至此不亮哉某再拜¶
長興集卷第二十¶
