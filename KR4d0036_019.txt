# -*- mode: mandoku-view; -*-
#+TITLE: 沈氏三先生文集
#+DATE: 2015-09-12 01:22:05.022695
#+PROPERTY: ID KR4d0036
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB12n0763-023沈氏三先生文集長興集-卷第二十三.
<pb:KR4d0036_SBCK_019-1a>¶
沈氏三先生文集卷第三十三¶
長興集卷第二十三¶
　　　岸老堂記　江州&KR0259;秀亭記¶
　　　東京安禅記　勅賜崇聖智元殿記¶
　　　池州新作鼓角亭記¶
　　岸老堂記¶
岸老既歸扵夢溪之上築堂而命之曰老老不在堂¶
而老者之髮茁其以白其心&KR0002;頽雲之淡太虛也蝯¶
鵠其形支木杭草之與居也臂交扵上不&KR0059;其禄而¶
<pb:KR4d0036_SBCK_019-1b>¶
休予以𦭘丘之羙䕃也濎濙虚納物來不辭而濯予¶
以靈溪之浩浸也非歩非騫胡胡然循堦而鳴者塏¶
予以澗崖之冷風也仰之在顔頋則在几圭擁而繪¶
張者望予以四旅之群峰也岸老之所樂聚之接之¶
其來而不窮者堂之爲老用也十履之而以跬計者¶
吾堂之袤也十抗之以爲席者吾隠以肘也野不加¶
抑而下視不加眀而遠者封高以爲之構也向之者¶
不聸背之者不頋作焉者不變䇿而過者趣與人謬¶
也苟足扵是而無所羡故吾謂之乗參&KR0295;而躡飛景¶
<pb:KR4d0036_SBCK_019-2a>¶
則彼且以為揚粃為虻咮也吾謂之坐㤗山以浮勃¶
潏則彼且以為一&KR0382;之梗與鷦鷯之鷇也微陽始升¶
至於歛陳而畢&KR0010;物随之盛衰變化無一息之停一¶
以為梟一以為雉是非相捽扵前是老也岸然坐而¶
視之雖通都甲&KR0026;望之如蒸霞霧&KR0130;之&KR0002;乗雲&KR0148;小¶
𨻶容鼓車半估當一國以&KR0013;之富視十跬之隘&KR0002;营¶
丘之與一鍧然且不&KR0133;昜之非以羙奥為不足慕也¶
棲騖以桶决吕梁以溉巵何𫠦資於有餘方其晦晹¶
風雨雪霜霧露相與遇於無所祈無所厭之時蟲魚¶
<pb:KR4d0036_SBCK_019-2b>¶
草木相與遇於縁延蓊&KR3909;不机不藝之地飛者相與¶
遇於翔佯勾輈之和走者相與遇於決擲角脚之樂¶
客相與遇於相迩而相忘相安而不相噐之&KR0244;五者¶
不待否而至與之為澶澷與之為無間雖有其餘無¶
所受之雞不才於飛而羽生於蹠累然之贅無&KR0024;於¶
齮齒方且睢盱鍾鼓之侈而忘眩視之悲何哉¶
　　江州&KR0259;秀亭記¶
江州㨿呉鄣之麓垂踵江澨虹騫螭絡貫城皆山而¶
庶民列館㑹市於其下㙜觀㕓廬高下隠見於茂䕃¶
<pb:KR4d0036_SBCK_019-3a>¶
篁竹之間西有荷芰之池南属差廬連嶂紺天挾以¶
湓浦甘棠之水北漸九江之釃流𨼆然幕植於百里¶
之外者淮南群舒之諸山四時之景变化&KR0269;吸䫫無¶
常物非語言繪素之𫠦䏻一官司士大夫都人之家¶
大率皆因山故崇㙜危榭可以臨高而逺駣者甍陛¶
相望然𫠦得多主一景江湖山水闤闠之趣不䏻兼¶
有也郡城廣寕&KR0101;之西垣有故樓之湮為棄數雉東¶
瞰井邑其㙜觀㕓廬隠見於茂䕃篁竹之間者齒布¶
其下荷芰之池差廬甘棠湓浦大江江北之群山悉¶
<pb:KR4d0036_SBCK_019-3b>¶
羅於左右前後前此為群者嘗築觀其上其法&KR0763;陋¶
不足以三絶賞羙&KR0026;之𫠦㑹至此乃徹而新之上為¶
重堦廣堂以御賔燕其前可以席工歩珩珮之節環¶
堂為晝踈綺撩可以來㳫遞之景而盡嘨&KR0084;俯仰之¶
&KR0408;李白嘗有詩以謂九江秀色可攬結吾將此地巢¶
雲松使九江之秀可&KR0259;而無𫠦遺者非此無以當之¶
今太守莆田蔡&KR0130;中之䂓畫而&KR0101;廣寕&KR0101;南昌孟處¶
善元徒以成之凢覽&KR0026;之勝雖素具至此而后畢為¶
吾耳目之𫠦有其雄特則廬山之峻峙奥竒閟靈之¶
<pb:KR4d0036_SBCK_019-4a>¶
𫠦御燭為𧰼曜散為璚觹蒸為虹霓&KR0557;為霰雨矛拒¶
㦸磔者連峰累百木搖霧集則寒暑為之失行大江¶
之闡衍翕為二三敷為八九震風之𫠦鼓則巨浪山¶
屹飛鳥跖堕澄熒不掦則日星璯錯連檣萬艘鳥驚¶
而争先其曠麗則南山千丈瀑布西江萬頃明月足¶
以稱豪而四時之葩華綦組糅駮塢别為&KR0544;連山茂¶
木隠見於雲煙之間乍晦倐明終坐而屢変者不可¶
以形殫此大略若夫時和&KR0010;登人物阜樂徒&KR0084;而腹¶
嬉飽食而朋逰於是太守率其僚士為賔射豆觴休¶
<pb:KR4d0036_SBCK_019-4b>¶
營百軄與都人士女嘨咏興俯追古人𫠦以與民共¶
樂者千里秀色入於樽爼山飛水游蓮婦櫂二嘨欹¶
之聲雜起於珮環竽瑟之間當是之時清淳之氣和¶
平之樂浹於人心其高舉逺蹈則有沼白蓮㰚英菊¶
巾車卉服以逰乎方檢之外其悲傷感㮣則有慨高¶
婦之胡琴壯大江之黄雲冩意撫節流於咏嘆其遺¶
風餘跡尚有以攄滌滯滛以為後世之羙者此又非¶
得以言諭者也&KR0130;中治江而百軄舉民旣安其政又¶
求有以共樂之而處善䏻推其志以&KR0556;竒曠之賞凢¶
<pb:KR4d0036_SBCK_019-5a>¶
此皆將傳之不朽而某&KR0408;客過潯陽以記見属古之¶
人欲盡其𫠦言者必有詩以繫之詩生於言之不足¶
事有不䏻以言宣而見於聲辭&KR0444;𦕈曲拆之際者葢¶
有待於詩也予不及落是亭之成旣序其大致而復¶
亂之以詩異日使君登是亭覽群物之㑹談咤交錯¶
觥籌雜進促坐屢舞主人將誇客以江圃之富則僕¶
之詩尚䏻為公一价之助也其詩曰標子衣兮清風¶
&KR0259;秀色兮堂中情何為兮飄飄來無端兮去無蹤從¶
化人兮瀛州乗&KR0045;焱兮下視識故里兮回覧慘孤眄¶
<pb:KR4d0036_SBCK_019-5b>¶
兮紅澨浩四顧兮悲欹傷千里兮客目杳江呉兮何¶
處望雲鴻兮㫁續水𣺌𣺌兮霜天江魚跳波兮漸緸¶
緑遵長陸兮浩&KR0026;&KR0831;靈川之澄停汎華清兮芙蓉縈¶
秀渚兮煙横憇羅襪兮蘭州遡浩波兮掦衡𦕈何為¶
兮波神硠琱舷兮婵姢皷輕秧兮杭枻登湓陽之王¶
鱣𠋣風樵兮佇立遲天邉之歸艎送孤鴻兮目修滿¶
中浦兮夕陽誰與偑兮予懐擷汀洲之秋芳(二)南有¶
山兮欝蒼蒼漸滙澤兮屹中江&KR0018;南溟兮半墨凾七¶
澤兮當暑而蒼&KR0765;青雲卷兮修聞森珪璧兮庭中泉¶
<pb:KR4d0036_SBCK_019-6a>¶
曵崖而響落雪曀曀兮霾空朝惟䓤蘢兮暮窓紫綠¶
酒如空兮山色裏吴杭翳壠兮楚桑旖旖行人𥬇&KR0084;¶
兮賔醉起(三)桂樴兮庬　躍長艘兮江湄劃流羽兮¶
徑徃航素波兮楊緌&KR0300;嶮遇兮争先絶奔流兮坌入¶
噪焱風兮下瀬士虎頋兮比立横怒浪兮側飛&KR1869;千¶
橈兮電進過江陽兮未昔失千里兮一瞬萬夫呼兮¶
髀躍波鴻洞兮山震&KR0026;者㦸鬛兮鼓氣况匹夫之𫠦¶
狥(四)有大人兮山之陂佩日月兮帯虹霓横九垓兮¶
方車駕矞皇兮招揺以為旗䧏吾湫兮朝氛陟吾阻¶
<pb:KR4d0036_SBCK_019-6b>¶
兮夜輝爛煌煌兮靈光噀流景兮雲中頋瞻猲兮衡¶
鄣聊弭駕乎神峰敞修除兮延望靈之來兮藹空五¶
雲蓊蓊兮銜山列華&KR0026;兮山間敞陽扉兮東椒連繍¶
曲兮南樊既萦帯兮蕙塢亦逶遲兮&KR0284;淵煙闇慘兮¶
籠木淡𠋣閣兮半褰客燕兮將歸臨風兮浩&KR0084;白鳥¶
亂兮霜汀晚日天下際兮蘋未徴波望西江兮浩𣺌¶
遠山如眉兮江木小失晝景於頋眄起千門之夜燎¶
迷列星兮下上混波間與林秒¶
　　東京永安禅院　勅賜崇聖智元殿記¶
<pb:KR4d0036_SBCK_019-7a>¶
道不可相古人以謂强名之物之𫠦由而非𫠦止者¶
道也止則非道以此名乎𫠦不䏻名者故道為芻車¶
名為寓馬佛者名其身且三以體言則曰法身以智¶
言則曰報身以用言則曰化身芻車之行寓馬之歩¶
體也照起則智現事接則用生此名之分也慶暦中¶
佛之徒宗澤刻像佛於成都之西永安禪院闢廣殿¶
以居之為敷蓮千房以妥大像復為蓮英千苞出於¶
房間房别一佛赩千苞皆佛也而攝於一像是𫠦謂¶
盧&KR0213;那者始名其殿曰千佛千佛者報身之𫠦生而¶
<pb:KR4d0036_SBCK_019-7b>¶
𫠦謂化身者也今夫𫠦謂盧舎那者千佛之𫠦自生¶
而以智名者智𫠦以作聖而聖者化之積也於是改¶
賜其名曰崇聖智元之殿而上視御飛白字以𫿞其¶
㮄佛之名體宻玅難跡非上聖超悟境昭等螎孰䏻¶
控慱無形冩之毫素一言𫠦標而𩔰三身差别之慧¶
辦十萬調御之雄照者哉&KR0026;夫妙相凝湛神筆飛煥¶
日月之光鬰蟠於　櫨之間神耀相宣群餙嚴翼至¶
者赫然若有臨其上有臨其左右一望璙章而盧舎¶
那之身具環視衆色而千百億之身圓非由内出不¶
<pb:KR4d0036_SBCK_019-8a>¶
自外鑠不堕諸見而見以此期乎厯堦趨隅以瞻夫¶
表掲者是不可以無誌也微臣瞻仰¶
聖製以偈賛曰　具足無畏天人師大毗盧海不思¶
議玅湛圓澄離諸量一念不動遍十方芬陀一葉一¶
釋迦衆生差别之𫠦現無作光眀等法界是明諸佛¶
大報身因陀羅相不可覩要假名言𩔰實際我此見¶
佛清净眼因智元故發妙眀非内非外及中閭文字¶
相空獲自性前聖後聖嚴此殿是故此殿㝡吉祥是¶
像非像真非真一薩婆若等無二不堕諸見見真像¶
<pb:KR4d0036_SBCK_019-8b>¶
如金剛山生道塲一豪光相施伽沙盡諸有情得無¶
漏¶
　　池州新作鼓角門記¶
諸侯之臯門必有&KR0026;𫠦以布宣政令察天地祲祥考¶
民言物俗之羙惡民於是&KR0026;法象聼政教之𫠦出凢¶
國之治亂政刑之失得莫不由此而後及乎四方故¶
國有太號令大慶頒則即而與衆聼焉諸侯之國廢¶
而守令承天子之命以施𤼵於下者其事未甞廢也¶
故凢郡邑之府門必為崇堙伉石凢朝廷之詔令典¶
<pb:KR4d0036_SBCK_019-9a>¶
章郡國之鼓旗纛槊至於下漏考時𤼵昕嚴夜凡作¶
衆之鼓政皆典蔵於是異日有司簡忽故常文弛不¶
綱於是天子赫然詔州郡牙門得設鴟極法亞宫室¶
使守臣司之以䖍天子之命令以宣耀　朝廷政教¶
之威重非徒有以尊郡國之𫝑為一方羙&KR0026;而已池¶
州有將屯鍾官在列郡為㨿朝廷教詔於此乎入所¶
以息飬條治其&KR0022;人者於此乎出政有時期物有位¶
序於此乎聼忽而不治使至於杇弊剥澷無以蔽風¶
雨豈　朝廷所以付守相之意耶巨材生於山林貨¶
<pb:KR4d0036_SBCK_019-9b>¶
力出於民取材於山合民之力以為官府庫&KR0067;宜不¶
為難至於力不岀於身𤼵不及其家民未嘗知&KR0229;而¶
&KR0556;堂之巨室者此不繫夫守相之才智者歟故雖一¶
堂之任一日之&KR0229;必有𫠦待而後䏻也為外州使民¶
不知劳公家之財無所屈而羙壯之&KR0026;隨所栺頋而¶
新可以為難矣左澤右山後江前溪笳鼔之聲朝與¶
翔禽宿氛抑揚容與於邸閣山林之間暮與駃䭵逺¶
水下上浮動於江湖盎&KR1071;之際使見者識政教之𫠦¶
存聞者知晨暮之𫠦禁端委搢紳以逰乎其下者思¶
<pb:KR4d0036_SBCK_019-10a>¶
夫朝夕出納於此者不可以不恪則與夫殚圡木之¶
費佐觴豆之侈以快一昔之嬉楽者異矣前日之杇¶
弊剥澷者使君既得而新之物之新其終必復到於¶
弊惟事之與物相待為重者使其事較然不可&KR0549;略¶
則物不待詔而必完故予所言者不在一㙜&KR0026;之新¶
而以郡國體要為先務俾後時有考焉抑使君之志¶
歟使君朝散卽東萊王君文正副守朝請大夫開封¶
李君端臣也¶
長興集卷第二十三¶
<pb:KR4d0036_SBCK_019-10b>¶
　　　　從事郎處州司理叅軍髙布重校兼&KR0101;雕¶
