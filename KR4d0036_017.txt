# -*- mode: mandoku-view; -*-
#+TITLE: 沈氏三先生文集
#+DATE: 2015-09-12 01:22:04.877464
#+PROPERTY: ID KR4d0036
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB12n0763-021沈氏三先生文集長興集-卷第二十一.
<pb:KR4d0036_SBCK_017-1a>¶
沈氏三先生文集卷第三十一¶
長興集卷第二十一¶
　　　萬春圩圗記¶
　　　楊州重脩平山堂記¶
　　　楊州九曲池新亭記¶
　　　邢州尭山縣令𠫊壁記¶
　　　蒼梧䑓記¶
　　萬春圩圗記¶
江南大都皆山也可耕之圡皆下㬎厭水瀕江規其¶
<pb:KR4d0036_SBCK_017-1b>¶
地以堤而蓻其中謂之圩蕪湖縣圩之大者唯荆山¶
之北圡豪秦氏世擅其饒謂之秦家圩李氏據有江¶
南置官領之裂為荆山黄春黄池三曹調其租以給¶
賜後宫本朝以属蕪湖縣租還大農太平興國中江¶
南大水圩吏歐陽某護圩不謹圩以廢廢且八十年¶
其間數&KR0082;治之轍為㳺説所格有司藏其議一車不¶
能載嘉祐六年轉運使武陵張顒判官南陽謝景温¶
復㑹其議使宣州寕國縣令沈披圖視其状披還以¶
謂前之以為不可興者説皆可講也其一以謂秋夏¶
<pb:KR4d0036_SBCK_017-2a>¶
之水非廣澤無所容排其二十里以為&KR0469;則二十里¶
之水将無所受溢則為害不&KR0024;所得夫丹陽石臼諸¶
湖圩之北藩也其綿浸三四百里當水𤼵時環圩之¶
壌皆湖也如丹陽者尚三四其西則属于大江而規¶
其二十里以為圩豈遽䏻為水之消長是説之無足¶
患一也又曰圩之西南迎荆山為防江出峽中則水¶
壅以灌山東今其下荆山之西流皆不能百歩折其¶
堤以違荆山之衝弃以與江二百歩之廣則水無所¶
迫不幸而壅則其阻在荆山之西非圩之為祸其東¶
<pb:KR4d0036_SBCK_017-2b>¶
則播為枝流以分其委是説之無足患二也又曰圩¶
水之𫠦赴皆有蛟龍伏其下而岸善崩向之敗未甞¶
不以此盖圩之水鑿(才到/反)堤而出釃於堤外其下不得¶
不為淵淵&KR0055;而岸隤其中非𫠦當怪也今當鑿下為¶
&KR0232;堤鄣水出於數十歩之外注之江中則淵者在數¶
十歩之外其&KR0075;衍漸隤不能數十歩以為圩敗是説¶
之無患三也又曰自圩之廢納租而茭牧其間者百¶
餘家矣一日皆罷遷其業势迫必且為姦此&KR0057;不然¶
圩成固且與人奪之人而與人雖力不足為圩害何¶
<pb:KR4d0036_SBCK_017-3a>¶
所取於義昔之茭牧者今使之得耕其中势不以耕¶
而昜茭牧固茭牧之𫠦願非得使之為姦是説之無¶
足患四也又曰圩之東南濵於大澤風水之𫠦排堤¶
不能乆堅也此其地非有斬然崛起之势陵遲而来¶
者皆百餘歩傳堤為柳百行其下搴葦以列蓻之則¶
水之𫠦齒者在百歩之外而堤未甞與水遇其為堤¶
之址数丈以廣而末鋭&KR0379;數尺無與水忤使其势不¶
得與我争是説之無足患五也謝君雅知其可為及¶
是請之奏其詞上即報可賜作者粟三萬斛使者持¶
<pb:KR4d0036_SBCK_017-3b>¶
詔書徑𤼵屬縣不復𨵿白比司比司以為望上書言¶
其不利書三上果詔追罷前报轉運使可者使判官¶
上對以謂&KR0229;且起𫠦𤼵已萬計業不可罷圩且成歸¶
罪𫠦司即敗者重(平声)坐之無敢辭乃遂興之方是時¶
&KR0010;饑百姓流冗縣官方議𤼵粟因重其庸以募窮民¶
旬日得丁萬四千人分𨽻宣城寜國南陵當𡍼蕪湖¶
繁昌廣徳建平八縣主簿宣子駿舜元澤瑾傑載分¶
部作治儀披摠五縣之丁授其方畧轉運司移其治¶
於蕪湖比日一自臨&KR0026;於是𤼵原决藪焚其菑翳五¶
<pb:KR4d0036_SBCK_017-4a>¶
日而野開表堤行水稱材賦工凡四十日而畢其爲¶
慱六丈崇丈有二尺八十四里以長夾堤之&KR0387;列植¶
以桑爲桑若干萬圩中爲田千二百七十頃取天地¶
日月山川草木雜字千二百七十名其頃方頃而溝¶
之四溝澮之爲一區一家之澮可以舫舟矣隅落部¶
伍直曲相望皆應法度圩中爲通途二十二里以長¶
北與堤㑹其袤可以兩(去声)車列植以柳爲水門五又¶
四十日而成凡𤼵縣官粟三萬斛錢四萬&KR0010;出租二¶
十而三&KR0291;爲粟三萬六千斛菰蒲桑枲之利爲錢五¶
<pb:KR4d0036_SBCK_017-4b>¶
十餘萬圩既成天子賜其名曰萬春其始格議者滋¶
不快更造異說務危傷之後四&KR0010;郡國十八大水江¶
浙漢[沔-丏+丐]間𫠦在泛人廬舎流徙皆以萬計宣池之間¶
圩之沉者千餘區而萬春獨屹然藩其一方群小圩¶
皆恃以無毁先是萬春適就又過其　東十五里築¶
圩曰百丈其工半萬春因其舊器材藁委之郡邑使¶
者不復親臨矣典議復非老習多少年喜事易之弗¶
爲意方大水也百丈在沉中欲中傷有司者漫言萬¶
春亦𣳚御史以爲言天子遣使者臨視之使者新用¶
<pb:KR4d0036_SBCK_017-5a>¶
事&KR0082;立威不肯直有司盛論百丈不當立劾奏轉運¶
使追其前對&KR0457;書無状使判官皆坐謫而百丈㑹廢¶
或者以謂水害衡&KR0013;天下如是數十年百年儻一有¶
之宣池之間圩之亡者以千數而百丈獨&KR0170;其名使¶
者義不直雖然水之為禍不常而百丈適遇其不幸¶
始時人固有以為不可興興且復敗者百丈豈不既¶
敗矣乎是&KR0082;使聴者不惑不可得而又&KR0082;廷中懸决¶
其是非得失於千萬里之外置弗治有司晏然視其¶
敗而不為意此固理之難蘄者予獨悲夫作者之意¶
<pb:KR4d0036_SBCK_017-5b>¶
甞謂子言天下之財不足以相飬豈獨野人之憂在¶
上者𫠦當任也江南之斥圡如萬春者數百㐮漢青¶
徐之間人益希其𬨨江南者不貲異時有言其可耕¶
者天下莫之應也予且使天下信之故其治萬春甚¶
力其挑衆獨任犯患難而不顧者意豈獨萬春而巳¶
也一萬春之成未足信於人而人固已信百丈之敗¶
矣始之&KR0082;以為唱者乃𫠦以實天下之毁者也予以¶
謂天下之事其𫝑常若臨危之物衆人引之不能進¶
一人排之則譁然徃矣盖處順𫝑者昜為力矯衆違¶
<pb:KR4d0036_SBCK_017-6a>¶
者難為功成功者常䖏於順𫝑至其不偶乃出於異¶
端固君子謂之有命也歟予觀萬春圩圗樂其成功¶
而又悲百丈之不幸乃輯其&KR0003;而序其下¶
　　楊州重脩平山堂記¶
楊州常節制淮南十一郡之地自淮南之西大江之¶
東南至五嶺蜀漢十一路百州之遷徙貿易之人徃¶
還皆出其下舟車南北日夜灌輸京師者居天下十¶
之七雖選帥常用重人而四方賔客之至者語言面¶
目不相誰何終日還㘴滿堂而太守應决一府之事¶
<pb:KR4d0036_SBCK_017-6b>¶
自若徃徃亦不睱盡舉其職不然大敗不可復支雖¶
力足以自信始皆不敢迎謂之可治卒亦岀必於甚¶
勞然後䏻善其職故凡州之宴賞享勞太守之𫠦逰¶
䖏起㞐率皆有常處不能以意有所揀擇以爲賔客¶
之懽前日今叅政歐陽公爲楊州始爲平山堂於比¶
觀上之時引客過之皆天下豪俊有名之士後之人¶
樂慕而来者不在於堂榭之間而以其爲歐陽公之¶
𫠦爲也由是平山之名盛聞天下嘉祐八年直史館¶
丹陽刁公自工部&KR0048;中領府事去歐陽公之時&KR0379;十¶
<pb:KR4d0036_SBCK_017-7a>¶
七年而平山僅若有存者皆朽爛剝漫不可枝撑公¶
至踰年之後悉徹而新之凡工駔廪餼材藁之費調¶
用若干皆公黙計素定一日指受其䖏𫠦以為堂之¶
壮麗者無一物不足又封其庭中以為行春之臺昔¶
之樂聞平山之名而来者今又将登此以慱望遐&KR0026;¶
其清凉髙爽有不可以語傳者也楊為天下四方之¶
衝旦至乎此者朝不知其徃朝至乎此者夕不知其¶
徃民視其上若通道大途相值偶語一不快其意則¶
逺近搔括謗諠紛不可觧公於此時能使威令徳澤¶
<pb:KR4d0036_SBCK_017-7b>¶
洽於人心政事大小無一物之失而&KR0009;樂於山川草¶
木虗閑矌快之地人知得此足以為樂而不知其致¶
此之為難也後人之登是堂思公之𫠦以樂将有指¶
碑以告者也¶
　　楊州九曲池新亭記¶
建𨺚元年太祖親討李重進之亂駐蹕於城北使石¶
守信破壁取重進重進以火死楊州既歸後因即其¶
地以為原廟天子&KR0010;五遣使獻詞以家人之禮進于¶
廟下楊州刺史率其官屬月再朝焉嘉祐八年詔以¶
<pb:KR4d0036_SBCK_017-8a>¶
直史館丹陽刀公守楊州當淮南大水之後民艱不¶
支&KR0010;藉不入公以惠和&KR0268;仁康集勞来直心正身脩¶
明百職文武賔吏各率其業罔敢怠傲民卒用寕&KR0010;¶
以太康乃以吉日巡視宫廟按垣　室曰此上聖𫠦¶
以眷錫我&KR0022;休有惠烈實冐&KR0022;土祠事弗䖍無以報¶
稱廢徹無所神惠不歆於是墁甃丹　弊脱黯黦一¶
新以為&KR0347;麗宏絜而又治其北垣蜀岡之渊廢宫之¶
墳哆其故堂慱而新之對峙二亭臂張於前木茂泉¶
清鳬鴈與與光氣上下朝霏夕隂浮動於檐櫨之間¶
<pb:KR4d0036_SBCK_017-8b>¶
而不知其有故宫廢苑荒榛㫁蔓之可悲也治平二¶
年二月之䀲工徒告休公将勞成於是属其叅軍事¶
沈某考詞於碑而&KR0071;之以詩曰¶
昔在建隆天子有征環楊有師盗不敢&KR0574;躰磔肩分¶
孰為肘肱推其中軍車裂馬騰截截&KR0416;埸炎不可薄¶
既　其吭附者益落士勵而&KR0108;髙噪大躍車盤轂交¶
有萬其羣氣抑不掦&KR0300;兵而奔我師蹙之潰其國門¶
軍于其軍持其大醜狥于淮人天子在師将以武克¶
不驚不愆以殞元慝有赫在天䧏則在廟孔威有神¶
<pb:KR4d0036_SBCK_017-9a>¶
綏我億兆公在朝庭崇事有嚴卒奠以出龍旂纎纎¶
廢無燕松其福不下公作新亭以御鐏&KR1356;諸臣友朋¶
孔燕俟俟我&KR0022;有休公實来為不冺有考我公之思¶
　　邢州尭山縣令𠫊壁記¶
地方百里聴事於庭者萬家上不得專逹於天子下¶
不得賔飬國中之善士其官謂之縣令其秩不得齒¶
於天子之下士静牽動違势如槁毛士能得志於斯¶
亦可謂賢矣其選既輕故民未嘗厚望於吏吏之自¶
期亦以此則因謂之治豈所謂治者&KR0088;吾王君聖羙¶
<pb:KR4d0036_SBCK_017-9b>¶
之為尭山不以其軽者入干心而獨為其所難剝槌¶
㫁裂之政不得行皎明察&KR0055;矯属之名不立而下皆¶
有以相先不暴不争肆耕而飽食事益不至縣令之¶
庭縣既已空無事乃治其所居之堂凡前後之共為¶
此邑者不忍其人𣳚而不章則又納其壁中以縣令¶
之題名予客過趙魏之郊問其故家舊俗皆嘅然喜¶
言三晋戰國之事自七國之時趙數窘秦人於兩河¶
之間秦方強天下𫠦憚獨在趙故趙常受兵為天下¶
勁國其後四分以為代魏燕趙踣漳南蹶上黨肩凥¶
<pb:KR4d0036_SBCK_017-10a>¶
頓僨不能相支而邯郸鉅鹿穿裂摧壊獸驚鳥决獨¶
當四方之鋒其人生而知有𢧐闘攻掠之備習聞而¶
成風者已乆而不可遷雖當積安無事之日其天性¶
固以異于他俗此冝治之甚難而聖羙摩撫調飬之¶
既成則又推之於前後之人若無心於得失者宜乎¶
民安之不難矣聖羙以嘉祐六年得尭山於其将去¶
使来求記於予則治平元年也錢塘沈某記¶
　　蒼梧&KR0279;記¶
予始至海州入其境聞有朐羽之山書於經見於傳¶
<pb:KR4d0036_SBCK_017-10b>¶
記小説疑其為非常而未覩其為物也東望有山蔚¶
然立於大海洪波之中日月之光蔽映下上疑此為¶
二山者問之則二山顧在其西痺薄秃陋不充𫠦望¶
向予𫠦覩蔚然者乃獨在其海中故瑯琊贛榆之&KR0469;¶
而今之東海縣也予過海州登胊山而壮之其望大¶
海若吾之左右臂天地日月之逰動出𣳚可俯而窺¶
也胊山昔予小之而不顧者能尚可以如此况其瞠¶
然意可以無胊山者予得從而登焉豈不益壮吾&KR0026;¶
&KR0088;於是有職不得徃其明年東海令以事去而予得¶
<pb:KR4d0036_SBCK_017-11a>¶
攝其官其徃也以&KR0010;之四月方草木脩茂山氣秀蔚¶
下礸口忛海而渡以至邑之九日登蒼梧之山望大¶
海之津晨鷄初鳴夜漏未極而東方雲騫氣如渥朱¶
旛懸幟羅烟炎四𤼵乆之溟波洞赤欝&KR0045;沸騰爚如¶
洋金而朝日始放焉乍妥&KR0252;洋扶輿光景仰射𨻶釃¶
上指人動馬行影在霄漢反顧海之為州僅在蒼烟¶
䀲霧查藹之間藐然如一浮萍之不可分此其卑者¶
猶有大山焉曰由吾関山予雖得至其下竟不果登¶
而歸聞其多猛獸異物徃嘗有死于逰者其言未必¶
<pb:KR4d0036_SBCK_017-11b>¶
信然而予固未可以與猛獸異物辨之也蒼梧之為¶
孤秀挺絶四游八騖仰髙俯下日月之𫠦徧耳目之¶
𫠦接吾得而盡於此山矣盖可以無求於彼而&KR0085;也¶
乃謀築&KR0026;其上以與邑人&KR0010;時彷徉翺翔遊乎浩𣺌¶
混&KR0252;之中以&KR0111;吾憂势不能&KR0205;成而予之不乆於此¶
也粗記其一日之逰使後之人可以跡予言而為之¶
猶&KR0085;樂其不廢也¶
長興集卷第二十一¶
