# -*- mode: mandoku-view; -*-
#+TITLE: 沈氏三先生文集
#+DATE: 2015-09-12 01:22:04.354511
#+PROPERTY: ID KR4d0036
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB12n0762-008沈氏三先生文集西溪文集-卷第八.
<pb:KR4d0036_SBCK_008-1a>¶
沈氏三先生文集卷第八¶
西溪文集卷第八¶
　　　上殿薦馮京劄子¶
　　　舎人院連署奏乞召張&KR0347;還職状¶
　　　薦胡宗愈吕惠卿劄子¶
　　　薦吕恵卿孫侔常秩状¶
　　　上殿薦王囬孫侔常秩劄子¶
　　　薦孫侔状　乞舉府界知縣劄子¶
　　　乞罷府事劄子第一至第三¶
<pb:KR4d0036_SBCK_008-1b>¶
　　　　上两府賀正二啓　上两府賀冬二啓¶
　　　　上两府二書　謝两府三啓(杭州上)¶
　　　　上并州判府太師相公¶
　　　　上㽞守太師侍中　慰太師相公䟽五首¶
　　　　謝人&KR0300;書　樞宻太尉¶
　　　　通判&KR0048;中　知郡&KR0048;中¶
　　　　賀冬二首　知縣&KR0048;中¶
　　　　知郡少卿　常州知郡兵部¶
　　　　台州通判都官　梓䕫路鈐轄六宅太保¶
<pb:KR4d0036_SBCK_008-2a>¶
　　　　&KR0036;運司勲　催&KR0036;錢帛太傅¶
　　　　前&KR0171;州知郡司封　洪州知府待制¶
　　　　相度茶税太傅　渭州知府侍讀侍&KR0048;¶
　　　　新越州簽判屯田　状元學士¶
　　　　楚州知郡職方　知府宻學諌議¶
　　　　知郡&KR0048;中　雜還賀正二首¶
　　　　衞州知郡覩察太傅¶
　　　　雜還　新越州知府宻學¶
　　　　　上殿薦馮京劄子¶
<pb:KR4d0036_SBCK_008-2b>¶
臣近䝉恩除知制誥臣不敢輙為辤讓然臣獨有所¶
夫安者敢言之臣皇祐元年及第是&KR0010;状元馮京今¶
為龍圗閣待制知江寜府顧京官次乃在臣下者由¶
京避今宰相冨弼親嫌不得知制誥為中書屬官也¶
京始與石楊休並命修起居注継以唐詢范鎮然皆¶
在京後楊休詢之試為知制誥京皆不得與末乃與¶
鎮並試而除知待制今詢鎮皆以次補為學士而京¶
運換三州不一遷且京自以状元及第而其&KR0004;命修¶
起居注時冨弼尚未為宰相則京之進用固不由於¶
<pb:KR4d0036_SBCK_008-3a>¶
弼矣以詢鎮臣言之則非平時用人先後之體以親¶
嫌言之則非聖朝大公平施之道京材質甚羙中外¶
所稱不應㽞&KR0417;凢此三者臣愚以謂皆非所宜伏望¶
陸下特出聖断進京之職得比衆人以盡公議臣亦¶
因得以安不勝區區取進止¶
　　　舎人院連署奏乞召張&KR0347;還職状¶
臣等伏以張&KR0347;前因命劉沆贈官制詞事遂出&KR0024;郡¶
追原其意為過本薄故朝廷亦不深譴今下遷于逺¶
粗足塞責而本院供職者少且&KR0347;材質之羙有&KR0024;朝¶
<pb:KR4d0036_SBCK_008-3b>¶
廷不宜㽞&KR0417;於外臣等竊以謂可召&KR0347;還職使在侍¶
從傋顧問與論議亦朝廷急材助治之一也臣等不¶
勝拳拳愚慮謹具状奏聞伏&KR0049;&KR0217;㫖¶
　　　薦胡宗愈吕惠卿劄子¶
臣伏見光禄寺丞&KR0101;楚州粮料院胡宗愈&KR0096;永興軍¶
節度掌書記&KR0101;杭州清酒務吕惠卿二人並修身髙¶
材好學不倦其議論文章皆足以過人又皆明習世¶
務可施有政為朝廷之用伏望陛下特賜采擇母使¶
㽞滯以厲士大夫之望後有不如所舉臣當連坐其¶
<pb:KR4d0036_SBCK_008-4a>¶
罪取進止¶
　　　薦吕惠卿孫侔常秩状¶
臣伏見&KR0096;永興軍節度掌書記&KR0101;杭州清酒務吕惠¶
卿學有操術材&KR0501;噐慱試祗書省校書&KR0048;孫侔志行¶
剛烈特逹不群試将作&KR0101;主簿常秩&KR0052;明義修安於¶
窮賤凢此三人皆當今士大夫之髙選舉而用之無¶
所不宜而臣之所知亦無以過此伏乞朝廷采擇任¶
使後有不如所舉臣當連坐其罪¶
　　　上殿薦王囬孫侔常秩劄子¶
<pb:KR4d0036_SBCK_008-4b>¶
臣伏見前毫州衞真縣主簿王囬試祕書省校書&KR0048;¶
孫侔試将作&KR0101;主簿常秩三人並躬修道徳畜其術¶
業施於有政無所不宜天下士大夫所共推髙以為¶
不及臣&KR0060;謂方今朝廷求人如不足天下賢士大夫¶
略以舉用如囬侔秩固應在衆人之先而不宜在後¶
伏乞陛下特賜召命寘之&KR0279;閣以&KR0026;其能它後小有¶
不如所舉臣當坐欺罔之罪取進止¶
　　　薦孫侔状¶
臣伏見試秘書省校書&KR0048;孫侔節行文學名在朝廷¶
<pb:KR4d0036_SBCK_008-5a>¶
今閒居湖州安其賤貧守道愈篤東南學者莫不&KR0133;¶
得以為師臣本州為两浙諸郡首學者甚衆而州學¶
獨無官欲望朝廷特除侔一職事官管句本州學使¶
州之學者有所歸又以風朝廷尊賢飬士之意於天¶
下臣不勝所願¶
　　　乞舉府界知縣劄子¶
臣伏見開封府所領十七縣其知縣皆用京朝官獨¶
考城等七縣用近制奏舉頗為得人餘皆審官院差¶
而不得人者十常五六王畿之内風化之本四方是¶
<pb:KR4d0036_SBCK_008-5b>¶
則苟令長非其人則征賦不均獄訟不平百姓受其¶
&KR0102;非所以長風化示四方也臣欲乞今後開封祥符¶
两縣知縣從朝廷選差外其餘十五縣並令本府與¶
府界提黜司推擇能吏連状舉奏如任内犯入己&KR0141;¶
及職事不舉坐以黜免者所舉官並與同罪取進止¶
　　　乞罷府事劄子第一¶
臣本府今月七日准&KR0217;断左軍逓院官吏為勘傳永¶
昌公事己施行訖臣躬被聖選攝行尹事而明不能¶
以辨訟威不足以制吏使中都之獄有無辜之訴御¶
<pb:KR4d0036_SBCK_008-6a>¶
史以聞参質明傋聖君仁厚悉從寛貸然此豈特小¶
吏簿責而己其大咎乃在臣也方朝廷總覈名實以¶
革事&KR0102;群臣之政顧臣敢獨苟免以&KR0220;大治臣前此¶
已具面奏伏乞即賜裭免以全至公以盡人言臣無¶
任傍徨殞越之至臣見待罪在府未敢入赴朝&KR0153;未¶
敢便行交割本職公事聼&KR0049;指揮次¶
　　　第二¶
臣䝉恩待罪京府今已踰&KR0010;臣本無状自知甚明其¶
&KR0004;&KR0013;命實貪聖主特逹之遇乃不自量兾竭其愚幸¶
<pb:KR4d0036_SBCK_008-6b>¶
有所立以謝萬分故自居職以来夙夜惴惴不敢自¶
暇而駑朽之質果不可彊凢臣之所能既以止矣而¶
臣之所治未有聞也雖聖主寛大之恩務欲盡臣下¶
之技不急譴誅即復假臣以日月之効而臣之設施¶
亦不可復加朝廷士大夫之議亦不肯容臣而且為¶
聖朝之累矣伏望　陛下深計京邑之重不可以曠¶
不治審察臣之不肖終不可責以有成推擇材吏使¶
以代臣臣或尚得&KR0060;食苟容則丐一閑州猶敢為陛¶
下奉行法令撫飬百姓少荅天地之施臣不勝幸甚¶
<pb:KR4d0036_SBCK_008-7a>¶
取進止¶
　　　第三¶
臣近甞具奏以臣到府踰年職事無状乞從罷免守¶
一閑州而待命二旬未蒙賜可傍徨憂畏不知所措¶
臣聞君試臣以職而攷其實弗効者黜臣事君以身¶
而盡其力不能者退此朝廷治否常必由之而不可¶
因循苟簡者也伏念臣材質淺薄曽不敢望中人而¶
致身待從已非所㩀又誤當推選使治京邑視事已¶
来既一&KR0010;矣都城之内姦薄之俗未甞革也穿窬之¶
<pb:KR4d0036_SBCK_008-7b>¶
盗未甞絶也囹圄之繫未甞虗也此三者乃京邑之¶
先務而臣在職不為不乆獨無一可紀者其試用弗¶
効亦己明甚然則雖欲不自引劾以退寜不畏人之¶
言哉方陛下&KR0108;乹剛厲威断躬親庶政縂覈名實以¶
臨群臣而京邑四方之則治逺者必自近始可使非¶
其人而付之以輕天下之望乎臣願陛下深察而㽞¶
意即賜罷免臣不勝幸甚况今在廷之臣皆一時材¶
能之選莫不&KR0136;絶於臣舉以代臣無不可者臣如䝉¶
天之幸未就誅棄尚&KR0023;傋群臣之後者猶兾得一小¶
<pb:KR4d0036_SBCK_008-8a>¶
州畢其餘力少謝陛下臣不勝悃愊祈俟之至取進¶
止¶
　　　上两府賀正二啓¶
伏以推二氣之元求三統之㑹斯得天数以為王正¶
維廊廟之尊有神明之相與時恊應介福無彊恭以¶
某官以真儒之材對太平之運咸有一徳寵綏四方¶
本朝㤗華之基方傳之而不㧞群公股肱之體固共¶
之以無窮迎蹈靈辰擁全多祉某居藩有守拜慶無¶
階瞻望門墻傾輸悃愊¶
<pb:KR4d0036_SBCK_008-8b>¶
伏以合三律之数斯建王正謹首時之和其順天道¶
恭惟某官文武備業聖賢逢辰輔行福威鎮撫夷夏¶
屬&KR0010;元之端朔鈞帝祉於群靈坐致洽平共熈全盛¶
某居藩有守拜慶無階瞻望門墻傾輸悃愊¶
　　　上两府賀冬二啓¶
伏以考日於南律元定三統之法占易之復陽生見¶
二氣之心惟廊廟之尊有神明之相與時恊應介福¶
無疆恭以某官直道純誠全能茂業獨立本朝之上¶
超髙前世之功維天&KR0236;羡於國家維帝仰成於公宰¶
<pb:KR4d0036_SBCK_008-9a>¶
坐臨&KR0150;旦并括多祥永固靈長之基益爭中外之望¶
某居藩有守拜慶無階瞻望門墻傾輸悃愊¶
伏以氣動於泉物源於子隂陽相緝之際律暦更起¶
之端恭惟某官熈正天工翼安國體躬秉勲徳上當¶
聖神㑹長景之為元與端朝而鈞慶益崇乆大茂對¶
明昌某守郡有覊&KR0049;門莫及瞻祈之極悃愊實劳¶
　　　上两府二書¶
某蒙恩遷官未敢以謝伏念無状竊禄待罪不暇聖¶
君寛假復就増秩内訟愧恐不知所措然&KR0059;情有所¶
<pb:KR4d0036_SBCK_008-9b>¶
未盡者輙敢自請於朝伏惟閣下方以盛徳至公承¶
輔聖君若某之所請幸無屈於法無&KR0635;於義則或借¶
一言之益開陳上前使某事親之心有以自安則為¶
某之賜豈薄也哉維左右留意不勝大幸¶
伏念某奉遵詔書守在江湖之上瞻望公府邈然斗¶
極之旁&KR0175;更二州連易三&KR0010;日月愈云逺矣門䦨益¶
以踈焉欲時以書自通庶&KR0005;其意念或為禮之瀆適¶
重厥&KR0057;進退不&KR0023;其從夙夜莫知所措恭以某官至¶
誠自性盛徳在躬惟天降祐之靈惟帝知人之哲登¶
<pb:KR4d0036_SBCK_008-10a>¶
序圭衮運平機衡遂當顧命之憂克寜宗廟之緒功¶
施後世名盖前人方&KR0005;紀於太常昭昭而不冺祚及¶
来裔永永以無疆雖當盡辤詎足為頌某所賦無状¶
自惟甚明幸東南偏方安阜無事當朝廷大治典書¶
尚寛故可俛厲其愚未能投効而去維其覆露盖有¶
&KR0004;終若尔訟言於何殚悉¶
　　　謝两府三啓(杭州上)¶
國恩駢厚&KR0059;幸充&KR0313;顧非其堪若無所措伏念某早¶
繇曲學親得盛時一登備於儒林遂進陪於法從汔¶
<pb:KR4d0036_SBCK_008-10b>¶
無&KR0091;道宜有訟言尚頼聖明愽容賢智恊輔終&KR0023;全¶
婞直之守㡬不從引効而歸得請為州去國猶昨越¶
在海山之裔且㣲治行之閒而増秩連仍易地&KR0278;重¶
奉親處風&KR0095;之羙還家申桑梓之恭寵荣之加皆過¶
其分品題之賜實有所從此盖伏遇某官分序群材¶
甄明衆職欲使賢愚各當其任咸在本朝中外並奏¶
厥功共熈大治故俾單踈之質誤當奨育之&KR0059;敢不¶
周旋百為鞏固一節但憂力之不逮或累至明若其¶
義之所安無失素教&KR0136;此以徃未知所裁¶
<pb:KR4d0036_SBCK_008-11a>¶
伏䝉聖恩(云/云)代言於中莫有云&KR0024;守藩於外未聞¶
厥成方待黜幽之文&KR0205;推増秩之賞逡巡承命僶俛¶
包羞伏念某生而甚愚學不能進徒知樸直之自守¶
不知感激以取名然且抱槧懐鈆出入乎承明之署¶
荷嚢持槖上下乎太㣲之廷請為一州連制千里在¶
&KR0059;之分已過報國之勞無&KR0091;重此進遷益為虗受始¶
終循省啓處震慙此盖伏遇某官代天之工秉國之¶
正大匠斤斧曲直莫不適其宜良工甄陶方圓莫不¶
&KR0091;其用曽是散窳重煩品題謹當厲乃百為保其一¶
<pb:KR4d0036_SBCK_008-11b>¶
節庶㡬萬分之立終謝大公之成過此以還不知所¶
措¶
昨奉勑(云/云)聖君之賜得狥&KR0059;求宰政之平遂開公¶
議靖言其幸若無所容伏念某起家緒餘遭世文治¶
始玷科選入居朝廷校東&KR0026;之書是正何有執太史¶
之筆統紀未終復誤出於上恩使登陪於法從㩀非¶
其所顧何以堪雖僶俛以備官實逡廵而待罪㑹圖¶
就飬因輙陳誠乃兹為州是克如志此盖某官&KR0096;衡¶
萬務甄冶百工智愚莫不盡其方中外無一失其所¶
<pb:KR4d0036_SBCK_008-12a>¶
故今無状得用自安謹當祗畏所居庶㡬&KR0418;承攸命¶
以謝大徳以全至公過此以還未知所措¶
　　　上并州判府太師相公¶
伏審某官易節成徳撫封太原冊書班聞士論和附¶
恭以某官自天生徳與世㑹亨歴試朝廷之難式孚¶
華夏之望越&KR0153;大政&KR0175;踐家司有靖乱之功銘于彛¶
䁀有致平之業格于皇天雖外均乎逸劳實内&KR0029;乎¶
藩屏上惟全晋之舊大河之東縂萬兵之符制二虜¶
之患必用元臣之重以張連帥之威盖以師長百僚¶
<pb:KR4d0036_SBCK_008-12b>¶
故特尊於端揆且&KR0005;節度諸将故專&KR0140;於中&KR0096;富貴¶
歸於故鄉弩矢驅於縣令人臣之極行路以荣然海¶
隅之民尚有&KR1333;望政事之召實期湏&KR0119;豈伊一方獨¶
被大賜某守藩于逺拜慶無階瞻望欣愉倍百常品¶
　　　上留守太師侍中¶
伏念某竊伏東藩藐然萬里之逺仰占台&KR0090;倬尔三¶
階之崇禮殊等威埶絶中外固不敢以翰墨之屑輙¶
自通於屏案之前維是瞻望慕用之無窮不知夙夜¶
啟居而有間豈謂某官詘六公之貴忘相國之卑命¶
<pb:KR4d0036_SBCK_008-13a>¶
記室以古辤因行人而傳賜寵踰衮贈光照海濱内¶
視其愚實無以&KR0091;於題品尚期有立庶㡬不辱於門¶
䦨下情無任感激之至¶
　　　慰太師相公䟽五首¶
不意凶變竊承奄丁荼毒伏惟攀號躃踴五内分崩¶
何可勝處孝思奈何罔極柰何¶
日月流速伏承荼毒如昨奄移晦朔伏惟攀慕號絶¶
叩地呌天何所迨及孝思奈何罔極柰何某在逺無¶
由陳慰下誠哀愴之至¶
<pb:KR4d0036_SBCK_008-13b>¶
季春極喧伏惟太師相公孝履支持即日某蒙恩¶
不審自経荼毒氣力何如伏惟節哀順變以全禮制¶
下情所望¶
伏以太師相公大孝之徳海内所聞今茲荼毒何可¶
勝處然聖人之制禮有節文伏望勉抑哀毁以副聖¶
君之意士民之望某䝉恩有素無由叙慰於前豈任¶
哀怚卷卷之至¶
　　　謝人投書¶
某叩頭辱書及文編辤髙義豊讀之跫然雖在荒疚¶
<pb:KR4d0036_SBCK_008-14a>¶
猶知為况之過而無足以當甚愧也晋陵固多賢士¶
大夫某既皆得交之而聞足下之名&KR0057;髙獨未得闚¶
顔色聼辤義而為鄙陋之恨者盖非一日矣今乃得¶
所示文甚厚雖浅薄不能勝識一二然亦有以知足¶
下有自強不息之志能飬其氣至於充實彂而為文¶
章無内餒不足之患如足下所示者古人何足道也¶
某固不肖無足以賛左右四方有餘師如足下之言¶
而欲有求於我者過矣&KR0136;矣承攝事旁邑春喧無恙¶
来使立取報以歸呼書吏不至自書不謹勿恠¶
<pb:KR4d0036_SBCK_008-14b>¶
　　　樞宻太尉¶
伏審奉膺制召入賛樞廷有&KR0202;麾節之驅甫臨畿甸¶
之近行當謁&KR0049;實慰瞻言¶
　　　通判&KR0048;中¶
承&KR0013;詔除出&KR0101;州治欽惟才彦乆著朝閨顧此迂踈¶
幸聮官政辱先凾幅良着意勤感服之深陳叙非悉¶
　　　台州通判都官¶
伏審㳙辰之良受署以禮兹惟材選&KR0098;恊朝俞方引¶
聼於善猷且進膺於寵数逺煩示問深着勤&KR0059;感服¶
<pb:KR4d0036_SBCK_008-15a>¶
之深陳叙非悉¶
　　　梓&KR0490;路鈐轄六宅太保¶
承被茂恩進陞使列仍遷兵&KR0009;益示寵光逺况牋凾¶
載隆謙羙睠&KR0059;甚厚感服無忘¶
　　　發運司勲¶
伏審&KR0375;膺詔撿遷總使權寵章所宣朝論惟&KR0098;恭以¶
某官性資甚羙林具自&KR0005;襲世緒之髙華覽徳輝之¶
休茂更歴中外所居風聲簡在上心荐持使節惟江¶
淮漕計之重實國家兵食之源必屬能賢故兹柬進¶
<pb:KR4d0036_SBCK_008-15b>¶
悵莫陪於賓慶維加保於道&KR0254;欣頌所深叙言非悉¶
　　　催&KR0036;錢帛太傅¶
伏念稔聞喜聲未克良覯惠然髙&KR0105;&KR0013;以書辤講好¶
甚隆為感無斁尚兹間逷願益愛頥區區之心&KR0513;&KR0513;¶
不已¶
　　　前蘇州知郡司封¶
伏審已觧郡章趨還帝所維朝廷之彦為士夫之望¶
臨治方州推聞異等矧大治之世並升雋髦且至公¶
之時敢有䜛説方傾聞於寵数&KR0205;傳况於牋凾禮意¶
<pb:KR4d0036_SBCK_008-16a>¶
有加感銘無斁¶
<pb:KR4d0036_SBCK_008-16b>¶
<pb:KR4d0036_SBCK_008-16b>¶
　　　楚州知郡職方¶
伏念暌違若新節物更異緬慕髙㮣坐馳鄙心亟闚¶
書筆之華審聞福履之祐維其拘綴未遂展承&KR0133;益¶
愛頥前迎光寵感頌之至叢積于斯¶
　　　知府宻學諌議¶
伏審就宣皇制増秩諌司伏惟&KR0172;慶恭惟某官學造¶
精㣲文成法度躬會前朝之盛對&KR0045;至徳之休便蕃¶
從聮風采禁路比入陪於樞近方告逺猷&KR0205;出殿於¶
藩防盖申冲志今兹陞進益示褒&KR0278;諒無間於湏&KR0119;¶
<pb:KR4d0036_SBCK_008-17a>¶
遂上参於丞弼無縁面慶但此願言¶
　　　知郡&KR0048;中¶
承已除代遂當還朝辱書過勤為况良厚感藏之至¶
敷叙寕周¶
　　　雜還賀正二首¶
竊以陽暦端朔王春授時&KR0036;生之&KR0004;政教之首伏惟¶
某官躬有盛業進居明廷践臨正&KR0010;之元叢&KR0013;善祥¶
之澤屈占理翰過衍吉辤意尚之勤誌懐以重¶
伏以陽暦端朔元春授時&KR0036;生之&KR0004;政教之首方餘¶
<pb:KR4d0036_SBCK_008-17b>¶
隂之退伏冝吉士之亨嘉垂致儀牋過形善頌載惟¶
感誌何以誦言¶
　　　衞州知郡&KR0026;察太傅¶
伏審奉&KR0005;制命出撫方州㳙辰之良受署以禮恭以¶
某官性資純茂噐度閑深蚤繇近屬之華遂被副車¶
之選學而不倦禮以自持簡在上心之明推聞戚苑¶
之羙暫兹居外盖不逺於京師行且召還固自存於¶
國典謙虗無間凾愊逺臻抱感之叢盡言於此¶
　　　新還¶
<pb:KR4d0036_SBCK_008-18a>¶
伏念相見風米無一日之忘瞻言道途有千里之隔¶
莫從展晤徒益傾馳亟闚書筆之華欣承福&KR0130;之裕¶
矧繄雋望著在本朝行自外&KR0279;之煩入躋近列之貴¶
維加愛育以對寵靈感頌并深敷陳罔既¶
　　　新越州知府宻學¶
伏審奉膺中詔移鎮東藩徽音来傳輿議胥慶恭以¶
某官天資粹茂徳噐閎深親逢累洽之期&KR0108;先群雋¶
之路入登冊府蔚尔文章之華超列迩臣赫焉事業¶
之著廣陵舟車所㑹乆煩老成㑹稽山水為鄉聊資¶
<pb:KR4d0036_SBCK_008-18b>¶
<pb:KR4d0036_SBCK_008-18b>¶
#+PROPERTY: JUAN 8
#+PROPERTY: FILE SB12n0764-008沈氏三先生文集雲巢集-卷第八.
<pb:KR4d0036_SBCK_008-1a>¶
沈氏三先生文集卷苐五十九¶
雲巢卷苐八¶
　雜文¶
　　龍㳺寺宴堂記　翰林唐公祠堂記¶
　　浮碧軒記　東上閣門使康州刺史陶公傳¶
　　任社娘傳　代人上太守求薦書¶
　　代人上長沙謝諌議書¶
　　代人獻利害書　代人投半刺書¶
　　代人上太守書¶
<pb:KR4d0036_SBCK_008-1b>¶
　　龍㳺寺宴堂記¶
金山在楊子江中流南直蓏山渡視丹陽城下人物¶
皆可識其望楊州山川&KR0046;&KR0046;如屏障而白沙在其西¶
飄㠶舳艫夕至順趋大海波濤洶湧雲霧晦㝠雖在¶
数百里外止於一&KR1407;也四方之㳺士始望其山竣特¶
不羣其上翠微森森如冠㡌珍禽翺翔雅音不絶其¶
下魚龍岀沒千變萬化莫知其際及登其間重樓&KR0232;¶
壁横出慢廽頋瞻眺聼氣&KR0090;雄壮&KR0396;然不知其身之¶
在世網也近世衣冠人物多出扵東南而徃来金山¶
<pb:KR4d0036_SBCK_008-2a>¶
者冠盖相望于道丹陽太守有重客乃岀逰其上為¶
雅集而皆設饌佛右雖過客欣欣莫不為止而前為¶
主&KR0137;病之今長老寳&KR0116;師住持二年始作堂於其東¶
以延太守者嘱客以其意請名於余余為題之曰宴¶
堂語其客曰若宴者豈特為太守宴㢤上人所以宴¶
坐也日岀而人境諠譁釃酒撃鮮慢舞夭&KR0084;而賓客¶
驩然者太守宴尔江無飈山氣清冷寂不聞丗俗之¶
聲而虚白生者上人宴也余以為在人情者不足而¶
今有餘而寳覺師是能為轉物者耶無以吾言為是¶
<pb:KR4d0036_SBCK_008-2b>¶
而所以是者在此客以為知言請以示其師因以叙¶
其桷云熈寕五年二月八日記¶
　　翰林唐公祠堂記¶
公諱詢字彦猷性髙介中勁而外荘與世寡合少慕¶
賈&KR0105;劉向之為人以憤吊世故為意及為御史遂欲¶
行&KR0001;聞正色紏劾無所頋避其後雖出䖏内外猶以¶
言責為巳任大要以威福當歸人主而規靡上意皆¶
陳天戒朝廷竦然執政者惮之及為江東轉運使入¶
辭仁宗嘗勞公曰吾極知卿清正数諭執政尚未来¶
<pb:KR4d0036_SBCK_008-3a>¶
請得無不悅於其意&KR0088;公拜稽首辭以不佞未幾乃¶
召還修起居注遂知制誥有司言公自為御史官十¶
餘年不遷上以為亷於是進秩二等以褒賞焉在青¶
州時仁宗宴駕哀號盡禮一昔&KR0161;&KR0066;皆白官吏愕然¶
知公為忠義之至也歴&KR0171;杭青三州鎮&KR0001;至皆留滯¶
乆之有以不容規公曰吾&KR0012;立無援姑盡直道豈可¶
屈㢤其為政常若不屑意方其撫納指擿莫不造禮¶
當時號嚴明凢與人交固少與可及巳知之終不可¶
間&KR0001;不與者亦不苟合以為&KR0794;平居清澹無他嗜好¶
<pb:KR4d0036_SBCK_008-3b>¶
唯書画研墨焚香烹茶以為娯尔所為文章論事似¶
賈長沙下茟逼歐陽率更皆其所喜者自先内閣時¶
田疇生業甚厚皆歸諸昆苐而未嘗&KR0167;問&KR0010;得任子¶
亦先諸族比其終二子七孫廼未薦公卿&KR0057;賢之以¶
為不可跂及歴職既多在東南㝡愛錢塘之靈&KR0046;以¶
為山水當為天下苐一而公之幽宫乃卜扵寳峯葬¶
後三年仲子埛為圖其像作堂于寺之西軒以申公¶
志公神骨清峻有圭之質所謂神仙中人也其行事¶
世次有國史與墓碑在欲瞻公之像者此粗知其為¶
<pb:KR4d0036_SBCK_008-4a>¶
人以警夫世云¶
　　浮碧軒記¶
文慧師始作南漪堂成客有湖山之賞者必造焉駕¶
車馬者盖相續御舟舫者軸相銜文慧師頋其人可¶
與㳺者與之其所不者亦不拒繇是徃來之士惟懼¶
其至之後也後三年客至益繁師曰吾寕為是紛紛¶
者歟使我安所適乃築次于其東中間五筵為宴坐¶
之所而其趣&KR0057;清矌平澹與其志相冝也尚書&KR0048;元¶
君始至為&KR0144;其榜曰浮碧軒而㳺者&KR0167;至焉凢出西¶
<pb:KR4d0036_SBCK_008-4b>¶
城者不至浮碧為不能盡其勝一日文慧訪余曰昔¶
作南漪為客舘也所以不拒人者以為人皆假物以¶
適其性唯山水之勝人人皆冝之我欲使人人皆得¶
其楽也今我作此軒而又至焉我乃不得其所我學¶
清净者也安得一語之使母慁我而人得其楽乎余¶
曰然亦何惮正為来者不知意尔吾師能使人得其¶
楽而人於吾師何濁不然豈人情也㢤文慧曰善於¶
是為述其意以告來者若浮碧之箸景與文慧師之¶
為人有吾友開彦長之南漪堂記云熈寕元年八月¶
<pb:KR4d0036_SBCK_008-5a>¶
十五日¶
　　東上閣門使康州刺使陶公傳¶
陶弼字啇翁五代祖矩自九江徙祁陽晋太尉侃之¶
裔也今為零陵人父岳始讀書為儒者&KR0054;渉無不通¶
仕至軄方員外&KR0048;弼少俶儻有噐識能傳其父辞長¶
於&KR0084;詩有傳于世以其古雅疑為古人也&KR0137;曰此零¶
陵布衣耳以是&KR0091;學士大夫数以仕進不利滋不覊¶
宕蕩江吴間好事者多從其㳺所至人皆&KR0091;商翁而¶
不名也妻丁氏故晋公謂之姪晋公自南海還老於¶
<pb:KR4d0036_SBCK_008-5b>¶
光山弼依門下弥年多所聞知持論頗縦横習世故¶
不復陋於鄙矣雖晋公之緒餘亦其資易悟也皇祐¶
中常寕夷唐和反使者楊畋奉詔專誅弼入謁與語¶
畋大喜以為能給兵攻挑由平大破之表其功授衡¶
州司士取太平峒始調陽朔主簿為柳州司理&KR0153;軍¶
於是廣源蠻儂智髙叛楊畋為安撫使召弼掌機冝¶
未至畋方下英江而賊釋畨禺之圍出臨賀弼捨舟¶
&KR0025;其執衣数十人間関歩岀太平塲以赴畋適大&KR0005;¶
&KR0253;偕敗一軍数千人皆沒偕死三日矣散卒巳當斬¶
<pb:KR4d0036_SBCK_008-6a>¶
徃徃奔賊求䧏弼出山間数與亡卒遇一夕矯畋命¶
以帛為織使從者行招其兵随自&KR0005;益削木為榜許¶
與不死比至臨賀得卒尚千五百人又矯畋命給藉¶
驛餉之畋方圖其功而畋召還乃罷歸選陽朔令治¶
甚有威惠其教民者不以勾釘為能邑在山徼少林¶
木輙課人植所易茂者夾道行不旬&KR0010;行者悉庇其¶
林&KR0284;于今懐之弼嘗攝興安令以靈渠為乆敝乃條¶
其利病以書属太守䔥固請治之曰日者廣源蠻為¶
害乆不制且煩天誅其岀必資是為&KR0151;方無事時公¶
<pb:KR4d0036_SBCK_008-6b>¶
&KR0059;力完易就它時即公之功也固不聼後交趾反上¶
岀武庫兵以賜&KR0005;士奉使者漕安南兵費数百萬計¶
卒用之秩滿遷大理寺丞監潭州粮科院李中師奉¶
使嶠西薦其才遂知賔州因使浚靈渠上巳知弼能¶
矣目欲属南方事即擢拜崇儀付使知容州明年遷¶
六宅副使知欽州州舊治寕越徙新城未乆上下悉¶
草舎弼始教人坯陶為瓦屋未朞堂堂多大厦至今¶
視他州為雄治平二年遷崇儀使知邕州冠新平井¶
隧蕩然人不&KR0167;以生為楽而蕭注以貪&KR0064;不治罷及¶
<pb:KR4d0036_SBCK_008-7a>¶
弼至力能惠飬之而其峒豪恃注為槖囊益雪歛其¶
下不堪命弼使人喻以威福不易貸乃少戢稍循法¶
令然復苦交趾為侵暴諸酋更來献其&KR0095;物請内附¶
弼為䧏意謝遣之諸酋仰曰陶公我父母也誓不&KR0018;¶
我公明年夏大雨水而邕城&KR0763;下長老言昔嘗困水¶
害殺数千人弼乗城聎其三&KR0065;皆水也既集矣趣¶
下令岀其耄倪上北山以避害益&KR0036;屯&KR0016;雄畧二軍¶
以戍之巳而水大至弼身操版築傳城下召属吏督¶
諸兵分受&KR0229;上下已完俻益為&KR0095;嚢数千置通道中¶
<pb:KR4d0036_SBCK_008-7b>¶
数日雨&KR0057;&KR0064;井泉溢積壌皆涌水於是&KR0023;土嚢之利¶
内外乏食矣為&KR0036;廪以賑於内方舟以饟於外當是¶
時水不湛者三版耳及水浲即無一人死者自横㝷¶
以東数州皆沒矣秩滿加右騏&KR0185;使復留邕在邕凢¶
五年納附䧏者数千百人藉其租比國人弼乆乘障¶
厭之請便藩得鼎州察訪使章惇治辰溪蛮荐弼材¶
詔徙辰州遷皇城使明年遂成疾足弱不良行求罷¶
有詔撫納北溪蛮加忠州刺史交趾之亂&KR0167;知邕州¶
王師大出而賊巳去殘其三城無噍&KR0124;幸逃山間猶¶
<pb:KR4d0036_SBCK_008-8a>¶
朝夕股慄弼受詔與左右数十&KR0016;直入左江峒民知¶
弼至始入保宣撫使郭逵御大軍躡賊臨冨良江度¶
賊且䧏以弼為能得其人且專功使為後殿賊使人¶
以檄求䧏為計者逵得檄即以中夜旋不先令也大¶
&KR0005;旗鼓巳行而前軍尚弗知&KR0016;歩相蹂藉亂行賊方¶
柵江左使人來覘知弼為殿也乃不追弼方嚴軍不¶
動遲明而後引不然大軍且敗先是逵上劉紀所弃¶
廣源峒以為功朝廷以為順州縣机郎焉及其旋以¶
為它&KR0005;不足守乃薦弼詔遷西上閣門使知順州其¶
<pb:KR4d0036_SBCK_008-8b>¶
地岀邕城深入二千餘里山&KR0086;多毒草瘴氣時弼老¶
矣在辰溪巳数請致軍事及是怏怏不得志数謂賔¶
吏曰吾受&KR0038;㤙厚不敢辭也順之戍兵纔数千戍乆¶
率苦癘閩粤之士死者十常七八北軍生還者十一¶
二弼亦疾甚然蚤莫劳軍視其良若意氣激揚雖甚¶
剛戾者莫不感泣病䘚亦悉&KR0108;起願為之用交趾欲¶
&KR0167;其故地也先襲机&KR0048;奪之&KR0005;進攻廣源獨難弼不¶
敢進以弼在邕時恩信及其&KR0095;豪也交趾所欲為弼¶
必先知諜至&KR0095;豪皆執以献喻以逆順輙不殺縦去¶
<pb:KR4d0036_SBCK_008-9a>¶
由是心服至弼死終不敢犯朝廷以弼求歸遷東上¶
閣門使不拜&KR0167;表其疾以為&KR0065;檄&KR0104;以其年䘚弼少¶
時逰吴行山間有二鯉魚戯溪上水弼竚&KR0026;之旁有¶
老父頋曰此龍也行且闘君亟去勿停弼去百歩所¶
大雷震而雨其旁岸皆圯大木㧞又出大雲食遇&KR0064;¶
風飈怒一日二十七艘皆溺獨弼一舟濟時人以是¶
竒恠之為人樂施好士平時所得俸禄悉以與人楊¶
畋死弼折錢五千給畋家踰二十年弼死分巳而家¶
至貧不恤也父時有田業甚豊及弼逰宦悉為其昆¶
<pb:KR4d0036_SBCK_008-9b>¶
弟蕩費之而弼未嘗言弼之死其妻在鄊里僦居爾¶
論曰弼生邉鄙為儒者子以辭章&KR0091;於世足矣頋豈¶
知功名事業蹈古人風烈㢤治廣源時病&KR0230;&KR0501;数請¶
老矣猶區區以㤙徳輯柔群醜保其&KR0012;城死之日不¶
以一言及&KR0059;其忠毅於是有足悲者故叙之¶
　　任社娘傳¶
吴越王時有娼名社娘者姓任氏妙麗善&KR0084;舞性甚¶
巧其以意中人人輙不自觧盖其夭媚者出扵天資¶
乾興中陶侍&KR0048;使吴越陶文雅醖藉有不覊之名神¶
<pb:KR4d0036_SBCK_008-10a>¶
宗深寵睠之王知其為人也使使謂社曰若能為吾¶
蠱使者我重賜汝社即謝王曰此在使者何如然我¶
能得之必假王寵臣使我居客舘然後可為也王許¶
諾社即詐為閽者女居竆屋服弊衣就門中窺使者¶
使者時行屏間社故為遺其犬者&KR0060;出捕之悚懼遷¶
延户傍陶一頋巳心動其莫岀汲水駐立&KR0026;客車&KR0016;¶
甚乆陶復覘之然而社未嘗敢少望使者也明日王¶
遣使勞客樂作社少為&KR0151;餙雜群女徃來樂後以縦¶
&KR0026;陶故逸蕩其恠既数目社因&KR0501;飲為&KR0172;&KR0015;㑹且罷¶
<pb:KR4d0036_SBCK_008-10b>¶
使者休吏就舎是時客使左右非北吏多知其事吏¶
既岀使者獨望&KR0441;事上社繆為不見使者復出汲水¶
方陶意巳不自持乃呼謂社曰遺我一盃水來社四¶
頋巳為望見使者乃大驚投&KR0902;缾拜而走陶疾呼謂¶
社曰吾渴甚疾持入來社為羞澁畏人乆之方進使¶
者曰汝何為乃自汲頦動不應復問之社又故作吴¶
語曰王令國中有敢邀使客語者罪至死矣陶曰汝¶
必死復何惮我也令汝不死廼強持其手曰我閨中¶
故靜我與汝一&KR0026;社固辭不敢即強引入閨中排置¶
<pb:KR4d0036_SBCK_008-11a>¶
榻上曰敢動者死社即佯噤不敢語陶即出呼吏喜¶
曰持燭來吏進奉燭燭來巳具吏引闔其户而去社¶
曰我賤不可我歸矣比其就&KR0230;甚艱難巳而晝漏且¶
下社曰我安從歸陶曰我送汝矣然明日復来我以¶
金帛為好也社曰我家貧受使者金帛是速我死然¶
我生平好&KR0084;為我度曲為詞使我為好足矣陶許諾¶
乃為送至其家然尚不知其為倡也使者明日見王¶
王勞之語甚&KR0172;既還舘為作&KR0084;自&KR0084;之&KR0084;曰好因縁¶
&KR0086;因縁柰何天秪得郵亭幾夜眠别神仙琵琶撥㫁¶
<pb:KR4d0036_SBCK_008-11b>¶
相思調知音少待得鵉膠續断絃是何年是夕書以¶
贈之明日王召使者曲宴於山亭命倡進社之班在¶
下其服之褒愽陶頗不能别也王既知之從客謂陶¶
曰昔稱吴越之女善歌舞今殊無之未知燕趙之下¶
定何如也陶曰在北時聞有任氏者今安在王曰公¶
孰得之陶曰乆矣王乃使社出拜陶熟視而笑知其¶
為王所蠱也亦不以為意而社遂歌其詞飲酒甚樂¶
社前謝王王大恱賜之千金明年北使來請見社於¶
王王命社出使者曰昔謂何如今乃桃苻社應声曰¶
<pb:KR4d0036_SBCK_008-12a>¶
桃符正為客厲所畏使者不恱巳而又嘲社者社如¶
&KR0027;筴何客不鑚社曰客兆得逰魂請&KR2178;其文使者大¶
慙明日王賜千金後社之家甚冨既老矣&KR0005;嫁為人¶
妻廼以其所居第與其槖中金百萬為佛寺在通衢¶
中自請其榜於王王賜之名所謂仁王院者也至于¶
今其寺甚盛¶
　　　余&KR0004;聞樂章事云在胡中盖不信之然其詞¶
　　　意可考者冝在他國及得仁王院近事有客¶
　　　言其始終頗異乎所聞因為叙之寺為沙門¶
<pb:KR4d0036_SBCK_008-12b>¶
　　　者多倡家余所知凢数軰¶
　　代人上太守求薦書¶
某官閣下右人有言曰知而復知是謂重知時然後¶
言人不厭其言某&KR0060;嘗誦之矣若某者&KR0020;&KR0012;而無援¶
謀拙而数竒承先公緒餘以從諸吏之行甚自愧也¶
昨試令於東邑也自強其不肖之身朝夕從事於民¶
政方新法之&KR0004;布宣條教加安南之&KR0229;師旅在境於¶
是時也豈敢必其不敗㢤數欲投劾而去矣時以閣¶
下有古人之徳著當世之望某&KR0060;不自揆為可竭駑¶
<pb:KR4d0036_SBCK_008-13a>¶
駘之效於此庻乎一頋之遇也已而&KR0005;事于幕府乃¶
蒙泛容之對賜之教言許以&KR0407;翼生成之㤙某再拜¶
奉之不敢失墜是則閣下之爲知某也然有不幸不¶
得而訊者&KR0205;奪於後来䘚失於乗成某&KR0060;自安之曰¶
命也夫某之於閣下必不&KR0170;戾以自弃也閣下之於¶
某必不納謗以置疑也然今日之復求於麾下豈必¶
零陵之粟爲可苟而二水之魚爲可食㢤拳拳於中¶
者不敢&KR0111;閣下之然諾也此所以蘄閣下之復知者¶
也某雖不敏也不敢効薄&KR0086;者以其浮譽必曰邀閣¶
<pb:KR4d0036_SBCK_008-13b>¶
下之識某雖不材也不敢效闇懦者佞恱必曰邀閣¶
下之知其技之㫁㫁情之戞戞誠未敢後於人也閣¶
下亦詳而察之歟前日閣下之剡章也某方在鄙上¶
執必未能先左右之士及其上也豈敢必追閣下之¶
言乎苟&KR0137;追之冝必厭之是以不敢言也來&KR0010;之章¶
此其當言之時也金石之信旣在前矣某之身亦在¶
左右矣儻於是一薦之㤙不&KR0023;岀門下者某誠何人¶
㢤&KR0137;曰閣下以某之疾為不足以辱清舉伯牛之病¶
不間四科杜預垂癭功平吴㑹况某之疾行其愈矣¶
<pb:KR4d0036_SBCK_008-14a>¶
是以不敢後它人而求閣下之重知者而又當是之¶
時閣下必不厭其言也誠直言切不復敢文惟閣下¶
幸察之¶
　　代人上長沙謝諌議¶
某官閣下某蒙頓不肖則榮陽之世嗣也行能無取¶
則零陵之下吏也以不肖之嗣為無取之吏而輙有¶
聞於閣下者&KR0060;意閣下必有以憐之有以成之是某¶
言亦為罪不言亦為罪也惶恐惶恐某昔者為令於¶
東邑也方閣下領湘南之節來鎮南夏某於是時引¶
<pb:KR4d0036_SBCK_008-14b>¶
領企踵而望下風焉欣然忙曰閣下當知某也将成¶
某者必閣下也朝思之夕志之日引而月申焉欲决¶
一竒䇿&KR0108;一昌言以求閣下之知且三年卒無&KR0023;馬¶
悵悵乎遂&KR0005;去矣既而岀上府望旗棨進謁於左右¶
拜台光於堂下伏蒙閣下一頋之坐隅賜之話言懊¶
懊乎誠有以知閣下之不棄某也退而懟曰不肖之¶
嗣其自弃也歟無取之吏其自蔽也歟王公大人不¶
汝弃不汝蔽也於是天與之幸焉乃有督郵之命持¶
檄而來陳力就列者復三易月矣督郵賤有司也蚤¶
<pb:KR4d0036_SBCK_008-15a>¶
夜抱案牘受命于州&KR0005;之前勾釘之是勤出納之是¶
司又復&KR0005;&KR0108;昌言决竒䇿以求閣下之知是必知其¶
無有也然&KR0060;聼於道路之言方今台鼎有虚位上意¶
瞩舊人閣下行西召而升機柄之任某之愚其有望¶
於閣下者豈可在他人後㢤且湘南之吏上下無幾¶
人其敢有望於閣下者亦閣下之所知也某伏自惟¶
念先公文簡之嗣在今日如涸轍之魚喁喁然其不¶
枯而活者巳無㡬賤有司之吏如隂崖之木愔愔然¶
其可度而材者亦無幾若某者閣下亦憐而成之乎¶
<pb:KR4d0036_SBCK_008-15b>¶
州&KR0005;之薦先於幙中者二年矣固不敢兾也然知某¶
者三使䑓也既皆薦之矣某亦四&KR0024;吏而七書考矣¶
猶陶之&KR0005;噐者也一失於此其淪于沙礫而泥滓乎¶
韓非論說之難不如&KR0234;之難子産以謂不言誰知其¶
志某之志也亦可哀也其進言于閣下之前且不究¶
况是區區尺牘之間㢤狂愚拙直干冐鈞聴無任惶¶
恐之至¶
　　代人獻利害書¶
某官閣下某&KR0060;謂禮樂刑政為教化之具者莫不有¶
<pb:KR4d0036_SBCK_008-16a>¶
極惟治財之法所以利病于世為無竆故曰法&KR0102;則¶
變變乃通此古今之大要也治亂得失繇是上焉方¶
今朝廷修明法度以致太平其所作興者既巳俻矣¶
而於利病之術&KR0057;纎悉也上出于論思左右之臣下¶
逮於市并蒭蕘之士皆能畢智竭慮以申其說非特¶
利于公上也亦以利其巳也於是四海九州罔有内¶
外莫不蒙其利矣朝廷以為它使者不足以緫統其¶
事故建官焉必擇其通明傳敏之人以任之行之数¶
年於寵遇之数今&KR0167;有&KR0173;于前日矣非有位于朝不¶
<pb:KR4d0036_SBCK_008-16b>¶
使也&KR0082;其執重足以有臨也非有名於世不擢也欲¶
其才刄足以有㫁也卓然之&KR0173;者也若某者蒙鈍不¶
肖之人也何足以知利病之&KR0096;歟結髮從仕甫二十¶
年三遇銓選矣厪身悉力適無敗事當&KR0151;過聴以為¶
能論薦者盖有之矣其采而知之者亦不絶焉昨為¶
令東安也方新法之行吏民不知所向加之師旅在¶
境劳徕之不暇某于是時推行措置莫不盡理亦幸¶
免焉非曰能也不敢忽故皆慮之不敢&KR0520;故皆躬之¶
尔今之為椽史非有可專者也毫厘而必承之朝夕¶
<pb:KR4d0036_SBCK_008-17a>¶
而謹視之而巳本局有苦酒之法誠無利而有害寕¶
獨一州乎天下皆是也及&KR0229;錢有過費&KR0137;可財省者¶
試條其一二具於别牘唯閣下采擇焉前日閣下之¶
按部也&KR0060;伏諸吏之行瞻望下風其有所陳者必隆¶
心而詢訪之其有可行者必馳檄而號布之小大之¶
吏獨恨其無藴耳苟藴之孰不願陳於閣下之前也¶
某乏困放賤吏也&KR0060;懐區區焉所謂利於巳者非特¶
此一事也敢因布其腹心以求閣下之知遇焉庻以¶
考察其愚不可謂無意於其間者也干冐尊嚴無任¶
<pb:KR4d0036_SBCK_008-17b>¶
惶恐之至¶
　　代人投半刺書¶
某官閣下右之士進謁於先逹公卿之門者必有贄¶
士之贄羔鴈也羔鴈云乎㢤亦以徹其誠而已其誠¶
之著于外於是知禮者正賢否决嫌疑此其所以有¶
贄也羔鴈之贄廢乆矣至唐之儒者&KR0005;進謁於先達¶
公卿之門以右贄為違衆於是始以其所業文代之¶
其所以致誠一也若某者州閭之賤士也不幸先人¶
仕官不及顕而奄然弃諸&KR0012;某宅是&KR0102;盧恪是遺訓¶
<pb:KR4d0036_SBCK_008-18a>¶
不敢失墜有懼詒辱先人教&KR0217;諸子者曰尔爲士先¶
王之道雖在方䇿其所學者古之人不得而見之今¶
之世有先逹之名公大人苟至吾州者必造焉母以¶
尔爲愚而自弃也趋風而拜傾耳而聼幸而蒙一頋¶
之重一言之教豈若是窺陳編呻糟粕而巳㢤譬猶¶
日月之明雨露之澤臨燭而沐浴之者可以爲終身¶
之賜也小子不敏朝夕不敢&KR0111;而州乃甚僻左其至¶
於斯者&KR0137;持節以使一方&KR0137;揔百城而臨之貳之皆¶
先逹之人也某未始不造焉其蒙一頋之重一言之¶
<pb:KR4d0036_SBCK_008-18b>¶
教者為不少矣佩之刻之是以為終身之賜也某不¶
佞&KR0060;伏閣下之名舊矣今廼身&KR0048;官之尊半刺史之¶
任而臨是諸吏撫我百姓斯吾州之大幸也某輙不¶
自揆而&KR0005;進謁焉数日矣&KR0137;曰子執親之䘮未有不¶
篤于禮者也今既祥練而以其麄服登有位之門其¶
亦安乎某曰所以遵先人之訓也古之人自晋㐮墨¶
縗以來何嘗不預朝廷之事矧是卷卷之先志也&KR0005;¶
俟終䘮而進焉則先人之訓不早墜歟此乃某之未¶
安也是以揆日㓗誠而徹名焉某之文鄙拙不足以¶
<pb:KR4d0036_SBCK_008-19a>¶
汙閣下鍳矋姑以其誠而獻亦與夫狂狷之士持一¶
漫刺而干典謁者爲有間矣冐聞左右伏俟報命進¶
之以爲幸退之以爲愧未可知也無任瞻望之至¶
　　代人上太守書¶
某官閣下&KR0330;布之士韞其志業有得於古人之&KR0105;不¶
肯錄錄於世者莫不求知於先逹之門汲汲乎遑遑¶
乎苟有知者右與今皆是也然其執有不同者昔之¶
士進謁於先逹也重重故不苟今之士也輕輕故不¶
信昔之先逹其接士也難難故&KR0026;其志今之先逹也¶
<pb:KR4d0036_SBCK_008-19b>¶
易易苟不&KR0077;之而巳尔是以古之士雖在衡茅畎畞¶
之間能掦名顕行於一時者其進不苟而先逹者能¶
&KR0026;其志以&KR0005;其名爲褒襮之也若夫先逹者非有髙¶
才美徳不足&KR0091;也非有大名&KR0139;位不足附也維有其¶
材故能&KR0026;之維有其徳故能來之維有其名故能伏¶
之維有其位故能緫之於是四者苟無一焉不足以¶
延士士亦何所求焉孔子謂言㳺曰汝得人焉爾乎¶
武城小&KR0022;也聖人之志於是其可&KR0026;也若某者&KR1094;啓¶
不肖之士也頑頓而不佞鄙朴而無文少承先人之¶
<pb:KR4d0036_SBCK_008-20a>¶
教求學於古人之&KR0105;其亦乆矣不幸先人仕宦不終¶
蚤棄諸&KR0012;墝埆之田不足以耕汙潢之池不足以漁¶
三求薦於有司而無一&KR0023;其亦無庸於世矣此材之¶
不足者也亦命也今則巳矣然不敢&KR0018;先人之教而¶
失其所操守苟先逹之至於是也必從容而進謁焉¶
且&KR0005;求其知也&KR0137;欣然以為可教&KR0137;茫乎其若不聞¶
非某有所苟也亦今之執然也伏帷閣下之材之徳¶
之名之位小子何足以形容而&KR0205;数之㢤今日之望¶
於門下也非特桑梓礼也瀟水之望澬江一葦尔所¶
<pb:KR4d0036_SBCK_008-20b>¶
以願見而求之者不止在政化之下也所以瞻仰而¶
依附者且蘄有終身之遇又&KR0005;至於不杇也寕若小¶
夫之子子持一漫㓕之刺益&KR0060;昔人之言以為先靣¶
之資㢤若某之志庶幾乎承一言之重而採擇焉它¶
時為不辱於門下者也&KR0060;惟閣下之施為於功事者¶
朝廷既巳知之矣行且迅召而亟升之翺翔乎青雲¶
之上矣儻未然也授之使節以經制於一方則朝夕¶
尔甚非敢䛕也道路之所洽聞者也是以不敢后於¶
衆人而求進焉閣下幸與其進也而&KR0026;之苟以其介¶
<pb:KR4d0036_SBCK_008-21a>¶
介之志為可教者則閣下進拜而行也為有得焉以¶
&KR0005;其名於無竆為使不錄錄於世矣惟閣下&KR0026;其始¶
来之意而察其篤守之行以知之則某今日之干典¶
謁也平生之遇也閣下留意焉卷卷之所望者不止¶
乎不&KR0077;之而巳尔干冐棨㦸不任悚慄之至¶
雲巢卷第八¶
<pb:KR4d0036_SBCK_008-21b>¶
¶
　　從事&KR0048;䖏州司理叅軍高布校勘兼監雕¶
