# -*- mode: mandoku-view; -*-
#+TITLE: 沈氏三先生文集
#+DATE: 2015-09-12 01:22:05.288558
#+PROPERTY: ID KR4d0036
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB12n0763-027沈氏三先生文集長興集-卷第二十七.
<pb:KR4d0036_SBCK_023-1a>¶
沈氏三先生文集卷第三十七¶
長興集卷第二十七¶
　　碑誌¶
　　　虞部貟外郎許君墓誌銘¶
　　　贈屯田貟外郎葉君墓志銘¶
　　　宋故桐廬縣尉杜君墓誌銘¶
　　　萬年縣君許氏夫人墓誌銘¶
　　　宗室故贈同州觀察使馮翊候墓誌銘奉¶
　　　　　勅撰¶
<pb:KR4d0036_SBCK_023-1b>¶
　　　宗室故&KR0359;州防禦使饒陽佐克已妻長寕縣¶
　　　　　君武氏墓誌銘奉　勅撰¶
　　　宗室故贈䖍州觀察使南康&KR0049;墓誌銘奉¶
　　　　　勅撰¶
　　　宗室右龍武軍大将軍萊州團練使克&KR0375;妻¶
　　　　　安夀縣君武氏墓誌銘奉　勅撰¶
　　虞部貟外郎許君墓誌銘¶
君之先曰許姜&KR0038;於荆鄙荆人&KR0469;其社去為許氏且¶
千年矣仕為常孰令家于吴曰延祚其子贈光禄卿¶
<pb:KR4d0036_SBCK_023-2a>¶
曰仲莊生君之考贈禮部尚書曰試禮部有高行名¶
盛於雍熈咸平間其族人多微至得任子弟禮部舎¶
其子弗官而官其族人者八九既而&KR0162;舘第則子盖¶
正夫也朝禄其&KR0012;&KR0024;將作主部五遷比部貟外郎更¶
七官為州守以卒鳴呼許君也君諱正字茂中夷暢¶
謙仁人未嘗見其愠信豊如臯再為縣主簿含山保¶
昌襄陽三為縣令末守撗&KR0170;二州為政寛不簡不為¶
炳炳少市名所居人愛之不忍其去踰嶺航江䌫于¶
湓浦得疾疽㾱於指且病呼吏卒而告之曰吾疾殆¶
<pb:KR4d0036_SBCK_023-2b>¶
困汝可從此還無以吾家為也衆為之泣是日卒於¶
舟年五十有九初君之籍未應&KR0024;州而撗州方擇吏¶
吏多弗稱資君以徃屬治平　郎政故事得自擇使¶
入賀君以其子遘行其守䝉也又使其子适賀熈寕¶
由是君之二子皆&KR0024;吏矣始禮部捐其室子之稍以¶
與族人逮君之身而二子之&KR1179;來歸之豈非天歟配¶
馬氏先君卒五子遘江寕府漂陽尉䘮踰年以毁卒¶
适舒州太和主簿曰逺與其二女皆稚某於君諸舅¶
之子也雅知君冝為之銘銘曰¶
<pb:KR4d0036_SBCK_023-3a>¶
有坂之&KR0469;兮可坎而宫靈將下之兮我占既從命之¶
不淑兮寕丁自躬子&KR0002;孫兮䔍兹令終欽欽考材兮¶
孔完既攻萬世是啚兮匪威之逢¶
　　贈屯田貟外郎葉君墓誌銘¶
䖏士葉君諱某字明逺其皇祖諱畧自金陵徙家延¶
平其子曰仁昶君之考也君昆弟九人與居艱難困¶
苦弊衾糗食率其群弟以事其親以至於有家其父¶
母則曰吾所以成吾家者以有是子也其弟則曰吾¶
所以立吾身者以有是兄也君之事父母惟其所求¶
<pb:KR4d0036_SBCK_023-3b>¶
無不厭其欲而兄弟樂愛之志于鄊人莫不以為有¶
徳盖其天性誠篤順悌有不學問而䏻者其為家嚴¶
恪常&KR0002;有&KR0001;待族人子弟有得於外雖飲食細物必¶
問其從耒與之交逰皆一時端人至於行義不飭者¶
雖&KR0020;不得不見以其去必使取所坐榻滌之曰此非¶
吾設榻之意也日晏坐於門視鰥寡&KR0018;版之不售者¶
必使厚其&KR0033;以取之鄊人之貧嬴艱急甞於君乎取¶
嬴而不以為厭也三男子曰棐恭棐廸棐忱慶暦六¶
年十一月甲子君以疾卒年五十有五而棐恭以進¶
<pb:KR4d0036_SBCK_023-4a>¶
士起家為都官貟外郎四贈君屯田貟外郎夫人曹¶
氏再封夀昌福清二縣太君後君㡬年卒三女子嫁¶
士人黄昌齡&KR0249;道梅州司理叅軍陳皐謨諸孫七人¶
曰云云君之才學無&KR0001;施當世然予與君之子與孫¶
逰其䂓模風跡予有以知其才盖不仕仕且有所施¶
而名随之世之論士者必求之於事業與名嗚呼是¶
果可以知士乎否耶銘曰¶
仁其&KR0001;親惠於令人惟克是圗匪&KR0064;匪聞頥丘有威¶
松栢之下無躒其藏後有大者¶
<pb:KR4d0036_SBCK_023-4b>¶
　　宋故桐廬縣尉杜君墓誌銘¶
某徃時借居蘇州辰朝天靈甚有大夫入門徑升堂¶
語揖軒然儒者也蒼頭奴&KR0157;一樽酒置榻上出大柸¶
引酌淋漓滿前時起以柸属予予不䏻酒黙對之坐¶
語落落可&KR0234;俄醉爛然自引去莫知其誰後甞以問¶
人曰此必杜君昌期也其後二十年某過蘇州外昆¶
弟方竒䄂出一卷書曰竒之友杜桐廬有才不遇卒¶
兄為我銘其墓使不復悲其死死且有傳也某発卷¶
識其名曰嘻吾故人也持耒與子銘君字信臣越州¶
<pb:KR4d0036_SBCK_023-5a>¶
山隂人大理寺丞彚征之曽孫太常奉禮郎克慧之¶
孫於潜令虗巳之子少&KR0012;無以飬其母從祖父承相¶
歧國正獻公表以為太廟齊郎出&KR0024;劍浦東陽烏江¶
三縣尉或乆或不乆皆有䏻名末為桐廬尉未行卒¶
于家君自&KR0024;吏益不飮酒㪟莭行好賦詩未甞娶妻¶
而有子未仕有女未嫁君卒一年子孝孫舉其考之¶
䘮&KR0089;於蘇州原曰射清鄊曰彭華縣曰長洲日月熈¶
寕四年二月甲子也銘曰¶
少也似不覊壯也䏻思去之二十年三仕而三歸延¶
<pb:KR4d0036_SBCK_023-5b>¶
不延命也嗚呼杜君可以無悲¶
　　萬年縣君許氏夫人墓誌銘¶
夫人呉郡許氏兵部&KR0048;中式之子歸職方貟外&KR0048;孫¶
君淮封萬年縣君職方卒夫人尸其家十有七年年¶
七十有二以卒兵部某之舅氏也每過高郵則拜夫¶
人於其廬比又過之則夫人之髮粲然老矣治其家¶
鞠其子孫人不忍其劳夫人處之甚安有親者至則¶
出其婦子羅拜其前擁嬰提稚升䧏&KR0134;劳莫不呴然¶
有恩踧然有禮鳴呼善人哉夫人之子五人皆非其¶
<pb:KR4d0036_SBCK_023-6a>¶
出子愛之人之子或不&KR0002;也而又愛其母&KR0002;與之為¶
婦姒族人之貧者頼夫人以食女子之&KR0012;者頼夫人¶
以嫁用是至於甚貧鄊人有為吏將罹於法夫人猶¶
䏻出力以觧其賕吏以是得生夫人退而視其槖則¶
枵然懸矣夫人雅好事佛有所祈輙&KR0002;有物告之其¶
意其事怪&KR0022;人徃徃䏻言之其行足以有所感且然¶
歟子曰珙&KR1493;皆早世珙嘗仕矣終於真州之楊子尉¶
今學於家者曰璹曰瑑孫六男子其三名曰&KR0207;鐸釿¶
熈寕六年十一月甲子將葬夫人於楊州江都之顔¶
<pb:KR4d0036_SBCK_023-6b>¶
村使人走京師來求銘㑹某領使過高郵臨夫人之¶
䘮吊其&KR0012;而為之銘銘曰¶
&KR0002;子吾子&KR0002;母吾婦其情則然初無去取曰東其居¶
西顧惟廬匪斯時之良萬&KR0010;是圗¶
宗室故贈同州&KR0026;察使馮翊候墓誌銘奉¶
　勅撰¶
君諱叔藻字景文普州防禦使克&KR0071;之子武信軍莭¶
度使循國公承慶之孫高宻郡王徳恭之曽孫景佑¶
五年以宗子&KR0024;　内率府副率厯右&KR0101;門衛率右千¶
<pb:KR4d0036_SBCK_023-7a>¶
牛衞&KR0005;軍右&KR0101;門衞右武衞大將軍嘉州刺史右羽¶
林大&KR0005;軍陵州團練使州廃更祈州團練使熈寕七¶
年二月辛已以疾卒贈同州&KR0026;察使馮翊侯君柔友¶
善與人居所居必得英&KR0794;通樂律喜為歌詩有集十¶
卷傳其家陵州廃君方疾喟然嘆曰吾弟叔蕃為集¶
州州廃而吾之弟卒吾其死於是乎後數日果卒夫¶
人向氏永楽縣君子男四人曰動之葵之皆卒釋之¶
右&KR0101;門率府率禄之三班奉職二女子未嫁以熈寕¶
八年十月巳酉歸&KR0089;汝州梁縣秦悼王之兆銘曰¶
<pb:KR4d0036_SBCK_023-7b>¶
謂冝夀考孰靳其與匪延斯延不既有子下宅維居¶
汝墳之祖炳銘幽&KR0469;萬世其初¶
　　宗室故&KR0359;州防禦使饒陽&KR0049;克巳妻長寕縣君¶
　　武氏墓誌銘奉　勅撰¶
夫人故宗室&KR0359;州防禦使饒陽候克已之妻性武氏¶
封長寕縣君饒陽候好學早卒於是夫人之齒尚少¶
歛其夫之遺藁&KR1060;之以告其子曰此汝父以遺汝者¶
使児曺為善人吾可以無憾矣乆之子叔韶裒叔皆¶
以經術詞業試有司&KR0278;第越遷環衞帥領宗室以為¶
<pb:KR4d0036_SBCK_023-8a>¶
榮未㡬諸子相継即世夫人皆老矣撫諸孫劬然有¶
恩以熈寕八年二月乙丑卒於家年七十有二冬十¶
月已酉歸葬於汝州梁縣秦悼王之兆夫人性剛嚴¶
其歸也其夫以為冝而舅姑以為有禮子男四人曰¶
叔韶贈鎮東軍節度&KR0026;察留後㑹稽郡公叔曠贈右¶
&KR0101;門衞大将軍叔裒贈天平君節度&KR0026;察留後東平¶
郡公其一子早卒女五人其婿曰右班殿&KR0033;鄭從兾¶
供備庫副使李應之右班殿直白永清内殿承制王¶
禹錫石侍禁王伯玉諸孫男子七曰化之右内率府¶
<pb:KR4d0036_SBCK_023-8b>¶
率命之贈右屯衛大將軍皆早卒檢之右武衛大將¶
軍賔州刺史&KR0359;之右&KR0101;門衞大將軍膍之右千牛衞¶
將軍致之右千牛衞將軍粛之右班殿&KR0033;曽孫男子¶
六曰公邵右千牛衞將軍公餗右内率府副率公卨¶
右&KR0101;門率府率公&KR0225;右内率府副率公著公彦皆三¶
班奉職銘曰¶
華曄曄者其本丸丸善於何觀觀子則然孰匪爾有¶
既&KR0391;以夀作於新宫以燕尔後¶
　　宗室故贈䖍州&KR0026;察使南康&KR0049;墓誌銘奉¶
<pb:KR4d0036_SBCK_023-9a>¶
　　勅撰¶
公諱克凝字希政熈寕八年閠四月公以疾聞甲午¶
卒詔以䖍州&KR0026;察使南康&KR0049;告于第冬十月已酉歸¶
公之䘮於汝州從秦悼王之兆以葬凢傳於葬者率¶
命於有司而　詔侍臣以銘其藏臣某謹按南康候¶
故䖍州&KR0026;察使南康候承睦之子廣陵郡徳雍之孫¶
秦悼王廷羙之曽孫景佑元年以宗室子&KR0024;右班殿¶
&KR0033;乆之厯諸衛率府副率遷右&KR0101;門衞將軍右領軍¶
衞大將軍右驍衞大將軍徳州刺史右龍武軍大將¶
<pb:KR4d0036_SBCK_023-9b>¶
軍保州團練使以卒公先南康&KR0049;之之衆子其卒也¶
贈子以其考之官與其邑爵以寵荣之公謹約好禮¶
䏻誦記多識朝廷官府之儀物至于有事于¶
宗庙朝廷必先衆人以徃而身之&KR0001;造者未嘗以一¶
日廃也故其昆弟戚属莫不知愛之而嚴惮也夫人¶
安平縣君張氏子男二人曰叔&KR0831;右武衞大將軍貴¶
州刺史叔晰右&KR0101;門衞大將軍女一人右班殿&KR0033;李¶
山甫之妻夀安縣君先公以卒孫男子五人右&KR0101;門¶
率府率下之右内率府副率隋之三班奉職明之徳¶
<pb:KR4d0036_SBCK_023-10a>¶
之其一人與女子四人尚稚銘曰¶
克永紹緒孔令有譽我圖尔家作爾舊宇枌檟其旅¶
子孫伊祜匪斯時之良萬世之固¶
　　宗室右龍武軍大將軍萊州團練使克&KR0375;妻安¶
　　夀縣君武氏墓誌銘奉　勅撰¶
夫人姓武氏宗室右龍武軍大將軍萊州團練使克¶
&KR0375;之妻封安壽縣君熈寕六年十月十五日卒年五¶
十有五以八年十月已酉歸&KR0089;於汝州梁縣秦悼王¶
之兆夫人慈順勤睦家人冝之子三人曰叔頗右羽¶
<pb:KR4d0036_SBCK_023-10b>¶
林大將軍蓬州團練使叔紇右武衞大將軍康州刺¶
史叔邯右千牛衞將軍女子二人嫁左侍禁焦公叔¶
三班奉職胡天常銘曰¶
甓&KR0151;固完兮靈將下此以安兮有衍斯原荆樲維藩¶
兮鳴呼有靈尚宅於兹¶
長興卷第二十七¶
　　　從事&KR0048;處州司理叅軍高布重校勘兼&KR0101;雕¶
