# -*- mode: mandoku-view; -*-
#+TITLE: 沈氏三先生文集
#+DATE: 2015-09-12 01:22:04.167291
#+PROPERTY: ID KR4d0036
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB12n0762-004沈氏三先生文集西溪文集-卷第四.
<pb:KR4d0036_SBCK_004-1a>¶
沈氏三先生文集卷第四¶
西溪文集卷第四¶
　制誥¶
　　&KR0026;文殿大學士除節度使知邊鎮制¶
　　翰林學士除御史中承制¶
　　誡勵貢士敦尚行實詔¶
　　内殿崇班劉象輿可左監門衞將軍致仕¶
　　宣州涇縣主簿陳育可秘書校書郞致仕¶
　　安素䖏士髙憚可&KR0653;禄寺丞致仕¶
<pb:KR4d0036_SBCK_004-1b>¶
　　内殿崇班張崇亮可内殿丞制¶
　　職方貟外郞石元之可屯田郞中¶
　　袐書丞韓震可太常愽士¶
　　度攴貟外郞充集賢校理沈康可司封貟外郞¶
　　餘如故¶
　　供俻庫付使桑湜可文思副使¶
　　德州録事叅軍韓嘉言可&KR0653;禄寺丞¶
　　著作佐郞周尹吕公善可並祕書丞¶
　　供俻庫付使王丗卞可西京左藏庫付使¶
<pb:KR4d0036_SBCK_004-2a>¶
　　奏舉人前懐州武德縣令周佐尭¶
　　奏舉人前懐州修武縣令梁造可並大理寺丞¶
　　前著作佐郎魏&KR0063;臣前大理丞田曽杜子才前¶
　　將作監主簿劉公懿可並舊官服闋¶
　　太常愽士朱詰徐説可並屯田貟外&KR0048;¶
　　内臣加㤙¶
　　撫州奏臨川縣臨汝鄊何彧(一百七&KR0010;)可本州¶
　　𦔳教¶
　　隴州汧陽縣主簿𡊮衍可太子洗馬致仕¶
<pb:KR4d0036_SBCK_004-2b>¶
　　内侍省内常侍韓永文可内殿崇班¶
　　奏舉人前綿州神泉縣令觧&KR0024;之¶
　　奏舉人前相州永和縣令吕偽可並大理寺丞¶
　　故虞部貟外郎致仕范尭佐男昇卿可試將作¶
　　監主簿¶
　　陳州録事参軍尚起可太子中舎致仕¶
　　入内東頭供俸官綦元享可内殿崇班¶
　　皇姪孫右千牛衞將軍丗頵可贈右屯衞大將¶
　　軍¶
<pb:KR4d0036_SBCK_004-3a>¶
　　供俻庫付使曹任可西京左藏庫付使¶
　　大理評事張太寜將作&KR0101;丞王儀可並大理寺¶
　　丞太常寺太祝王景純可大理評事¶
　　開封府推官祠部貟外&KR0048;充秘閣校理張芻可¶
　　度支員外&KR0048;餘如故¶
　　江州録事𠫵軍&KR0101;鄂州買納茶塲和偓可(大理/評亊)¶
　　東頭供奉官李永慶崔昭明可並内殿崇班¶
　　台州寧海縣令魏昻可試大理評事充山南東¶
　　道節推知南劍州劍浦縣¶
<pb:KR4d0036_SBCK_004-3b>¶
　　奏舉人前&KR0096;武信軍節推安宗謹可大理寺丞¶
　　陜州文學趙㳤可華州别駕¶
　　禮賔使李中祐可六宅使¶
　　大理寺丞馬希元魏綘耿仲&KR0130;時𨕖陳安丗可¶
　　並太子中舎¶
　　内東頭供奉官廖浩然可内殿崇班¶
　　殿前都虞侯天平軍節度&KR0026;察㽞後李璋奏百¶
　　姓醫生王逢辰可試國子四門助教¶
　　供俻庫付使李詵可西京左蔵庫副使¶
<pb:KR4d0036_SBCK_004-4a>¶
　　大理寺丞充本寺詳斷官王彭可太子右替善¶
　　大夫¶
　　將作監主簿吕昌祐可太常寺太祝¶
　　荆湖南路轉運使祠部貟外&KR0048;直集賢院陸詵¶
　　可刑部貟外&KR0048;依前職¶
　　大理寺丞冦誦可加&KR0016;都尉¶
　　皇親太子率府率宗粹以下可並右千牛衞(將/軍)¶
　　皇親左監門衞將軍克楊以下可並右領軍衞¶
　　大將軍¶
<pb:KR4d0036_SBCK_004-4b>¶
　　勅賜進士及第朱長文可試祕校守許州司户¶
　　𠫵軍¶
　　殿中丞符拱之可太常博士¶
　　前信州録事𠫵軍朱逢吉可太子中舎致仕¶
　　屯田貟外&KR0048;舒照亮可都官貟外&KR0048;¶
　　太常少卿席平可光禄卿¶
　　祕書省著作佐&KR0048;王琳可袐書丞¶
　　内殿崇班馮天祐可左監門衞將軍¶
　　左蔵庫付使李賡可庄宅使¶
<pb:KR4d0036_SBCK_004-5a>¶
　　内殿承制周世昌可供俻庫副使¶
　　内殿承制唐詵等並可供僃庫付使¶
　　内殿崇班張宗訥等並可内殿承制¶
　　入内内侍省内東頭供俸官曹崇吉可内殿崇¶
　　班¶
　　西京左藏庫副使白均可供僃庫使¶
　　前守汀州上杭縣尉兼主簿張奎可試祕校充¶
　　春州軍事推官通判春州兼知夲州¶
　　左侍禁田文廣可行太子左清道率府副率濮¶
<pb:KR4d0036_SBCK_004-5b>¶
　　州鄄城縣尉鄭務先可兾州&KR0037;強縣令¶
　觀文殿大學士徐節度使知邉鎮制¶
内外之臣文武是憲出入帷幄所以重學問之求征¶
伐四方所以賴爪牙之任雖自二柄寔均一途盖&KR0096;¶
有以&KR0244;变者各存乎時材可以&KR0063;衆者維其所用眷¶
言方靣申建將臣東自朕心告于尔衆具官某材劇¶
志大經明行修愽習前載之方講聞當世之務自始¶
陳力周爰在廷慤乎秉其一心毅然見其中立登在¶
法從實先近僚用陪袐殿之嚴益重中朝之𨕖夙夜¶
<pb:KR4d0036_SBCK_004-6a>¶
無怠陟降有常弗&KR0269;剛而茹柔侃焉正色能盡忠而¶
補𬨨維曰靖恭固有大臣之方&KR0098;為本朝之望屬茲¶
謀帥&KR0057;必得人我方才難僉以汝薦是用舉斧越之¶
利裁麾節之華授之兵符分以州部凢茲授受之重¶
寔維推擇之艱於&KR1187;總万兵之&KR0096;當一靣之&KR0009;董之¶
以紀律撫之以恵㤙非勇無以先人非謀無以慮敵¶
機至而後&KR0063;名正而後行必使師徒無傷彊場不警¶
戎狄靣内而至方外率循朝廷奠枕以居天下咸若¶
皆汝之責其往欽㢤¶
<pb:KR4d0036_SBCK_004-6b>¶
　　翰林學士除御史中丞制¶
御史中執法典綱紀總方畧大臣之任也凢朝廷内¶
外公卿百執事雖各有分職矣然其有枉直有興壊¶
所以察舉之使一納於&KR0100;則而以成治體者是其任¶
也夫豈輕授之㢤具官某行有典刑學有師法文章¶
必適於用論議必造乎理周旋内外風采甚著自居¶
金鑾之袐樞機周宻頋問浹洽藹然有大臣之躰是¶
冝益試以政序其功效故朕以尔長御史且今大夫¶
缺位御史之任汝得專焉凢汝之職汝旣知之矣汝¶
<pb:KR4d0036_SBCK_004-7a>¶
其懋之無俾官有曠事法有廢舉以為汝謪也¶
　　誡勵貢士敦尚行實詔¶
朕上稽三代下&KR0101;漢唐設為選舉之法以進天下之¶
士數詔執事更定其制維恐不盡又使天下興建學¶
校自京師所以長育人材維恐不至朕之於選舉可¶
謂勤矣然比&KR0010;以来士之進於有司者益不及于前¶
時鄊非無學也而莫從學非無師也而莫事讀書者¶
弃其實為文者取其華羣居燕䖏則不聞仁義之談¶
雜進並趍則不聞禮譲之節一且較之於利害之途¶
<pb:KR4d0036_SBCK_004-7b>¶
欲其有古人之風不可得矣然而遂論之以充吾之¶
列位而以治民成化其可望乎嗚呼凢尔守令師帥¶
官吾所以共治天下者也豈不念此今吾將重申之¶
夫自治者能治人不自治者治于人髙爵重禄所以¶
待天下之賢也然豈直欲&KR0194;其一身㢤將欲以治吾¶
民爾今不能自進其德修其業乃欲暏吾之髙爵重¶
禄亦以難矣凢尔守令師帥之官其皆告尔之士民¶
以朕之詔使各自進於此毋怠毋忽毋重有前日之¶
弊凢貢之於朝者必得名&KR0091;其實材充於舉斯可矣¶
<pb:KR4d0036_SBCK_004-8a>¶
苟繆於此國有常憲朕不得私¶
　　内殿崇班劉象輿可左監門衞將軍致仕¶
勅某夫壮而陳力老而還政仕者之常也惟尔早以¶
材武服于朝列今年至而請謝朕嘉尔有知止之思¶
是用因尔功状陞尔以環衞之秩俾休于家以安尔¶
&KR0059;始終之荣祗服焉可¶
　　宣州涇縣主簿陳育可秘書校書&KR0048;致仕¶
𠡠某始以貲粟献于有司故賜之以官亦旣効力乃¶
以疾告尚念其奔赱之劳命以京司之秩以為尔里¶
<pb:KR4d0036_SBCK_004-8b>¶
閭之寵朕所以報尔者至矣其恭承之可¶
　　安素處士髙憚可&KR0653;禄寺丞致仕¶
勅某夫舉逸民禮賢者所以歸天下之心厲士大夫¶
之志古聖王之事也朕今用之惟尔經明行修髙尚¶
其事安于丘園前日大臣更以爲言朕不奪尔志以¶
處士之名今部使者又言尔年彌髙而德弥邵冝進之¶
王官爲朝廷之&KR0653;故命尔丞於&KR0653;禄即安于家朕豈¶
不貪用賢㢤頋尔老矣不可復劳以官職之事尔其¶
服我休&KR0194;益懋厥修毋近名毋行恠以全尔之節以¶
<pb:KR4d0036_SBCK_004-9a>¶
穪朕之㤙可¶
　　内殿崇班張崇亮可内殿丞制¶
勅某考課之法文武並用所以&KR0134;能勵衆也以尔積¶
累劳次旣位列朝今&KR0010;格荐應復當序進進之一等¶
奉承制㫖往&KR0375;厥職以荅&KR0653;寵可¶
　　職方貟外&KR0048;石元之可屯田&KR0048;中¶
　　袐書丞韓震可太常愽士¶
𠡠某等夫三載考積唐虞之所以叙百官而成大治¶
&KR0091;盛德者也朕今用之以尔等並由俊造之第更著¶
<pb:KR4d0036_SBCK_004-9b>¶
事功以序位于朝今&KR0010;格荐&KR0063;復當増秩増之一等¶
南官正&KR0048;秩宗愽士皆髙𨕖也汝欽承之無替朕命¶
可¶
　度攴貟外&KR0048;充集賢校理沈康可司封貟外&KR0048;¶
　　餘如故¶
勅某夫録德而定位量能而授任官人之大方也然¶
考績黜陟之典自古用之所以示&KR0134;沮出誅賞礪丗¶
而磨鈍者也惟尔文辭之羙發於儁科材用之裕見¶
于&KR0004;仕朕用大臣之荐登尔于學官擢尔于書閣升¶
<pb:KR4d0036_SBCK_004-10a>¶
位于朝再居&KR0048;位者復三年矣今有司稽閱来上以¶
尔當陟故進汝以王爵之副盖左曺之前列也尔其¶
欽承之無易我丕𩔰之訓可¶
　　供僃庫付使桒湜可文思副使¶
勅某朝庭設武爵之等所以待材力之士也今丞相¶
言汝節義勇幹有古將帥之烈又退譲㢘靖不自伐¶
其劳以祈進朕惟尔父有功于國而殁其身為吾士¶
大夫之所稱慕今尔克丗其家又為吾丞相之所舉¶
朕何愛一等之爵而不以褒尔㢤其陞貳諸使之上¶
<pb:KR4d0036_SBCK_004-10b>¶
列以稱朕之意𫠦以圗報者在尔焉可¶
　　德州録事𠫵軍韓嘉言可&KR0653;禄寺丞¶
勅某廷尉天下之平而有司之至重也為其属者豈¶
可以非其人㢤今大理言尔以法律自請而試之有¶
効故命爾丞于京司以佐廷尉其所以為尔職者既¶
知之矣其祗服焉可¶
　　著作佐&KR0048;周尹吕公善可并秘書丞¶
勅某等咸以俊𨕖擢佐著作出宰縣道今有司考課¶
按此當遷進丞旧省序于朝列往服休&KR0194;毋怠尔修¶
<pb:KR4d0036_SBCK_004-11a>¶
可¶
　　供僃庫副使王丗卞可西京左蔵庫副使¶
勅某文武班爵之法各有名品以待吾士大夫之賢¶
而進退上下自以功罪古今不易之道也惟尔蚤以¶
劳能序位于朝遂貳諸使今考績應率𠕅遷尔于上¶
列&KR0653;寵多矣尔其思之可¶
　　奏舉人前懐州武德縣令周佐尭¶
　　奏舉人前懐州修武縣令梁造可並大理寺丞¶
𠡠某等吏部𨕖法有&KR0010;考之第有功罪之計有荐論¶
<pb:KR4d0036_SBCK_004-11b>¶
之目其法宻矣州縣之吏有能應之㝡而無殿者皆¶
良吏也以尔等並繇令宰以有課効按籍来上故命¶
尔丞于庭尉其漸&KR0653;顯往祗厥服無易無怠可¶
　　前著作佐&KR0048;魏應臣前大理丞田曽杜子才前¶
　　將佐監主簿劉公懿可並舊官服闋¶
勅某等夫三年之䘮聖人之中制也𬨨猶不及矧吾¶
士大夫立于朝廷以承教化一風俗者可不奉此以¶
尔等頃罹不幸顛沛去職今禮服終矣其復尔位移¶
孝為忠朕所望于尔也可¶
<pb:KR4d0036_SBCK_004-12a>¶
　　太常愽士朱詰徐&KR0003;可並屯田員外&KR0048;¶
𠡠某等古之&KR0048;𨕖重矣非茂材雅行簡于衆者未嘗¶
&KR0127;授也今雖尚書之職分異不皆署曹然其官儀地¶
望自髙矣以尔等並用文學射䇿以歴位于朝今有¶
司考績當陟並遷尔于司田副&KR0048;夫德懋懋官功懋¶
懋賞無易尔心無替朕命尚有顯爵重禄以待汝(焉/可)¶
　　内臣加㤙¶
勅某等朕制禮作樂大祫宗廟旣事告休推錫在位¶
咸以周浹尔等奉事閨闥豈無劳勩均之賞渥以盡¶
<pb:KR4d0036_SBCK_004-12b>¶
無不酬報之&KR0105;可¶
　　撫州奏臨川縣臨汝鄊何彧一百七&KR0010;可夲州¶
　　𦔳教¶
勅某洪範五福百夀古者有飬老之禮而天子巡狩¶
先見百年盖老者人之所尊而為國家者可以教者¶
也朕比詔天下博采以聞今尔夲郡以尔来上朕甚¶
嘉之故命尔以下士之秩𦔳教于州里尔其保期頥¶
之福承朝廷之意安于丘閭荣且逸也可¶
　　隴州汧陽縣主簿𡊮衍可太子洗馬致仕¶
<pb:KR4d0036_SBCK_004-13a>¶
𠡠某奔赱州縣亦旣有年今其老矣願還官政嘉尔¶
止足録尔勤勩升秩朝序歸安里閭足爲寵荣其往¶
祇服可¶
　　内侍省内常侍韓永文可内殿崇班¶
勅某中侍之臣出入禁闥受宣詔命至親宻矣非小¶
心端信能寡其過者吾弗用也以尔㓜而秀毓出于¶
群軰周旋服事其勤不怠朕甚嘉之故稽尔&KR0010;績増¶
尔之秩班于中朝以爲尔&KR0194;戒之懋之無替厥素朕¶
不忘尔也可¶
<pb:KR4d0036_SBCK_004-13b>¶
　　奏舉人前綿州神泉縣令觧&KR0024;之¶
　　奏舉人前相州永和縣令吕撝可並大理寺丞¶
勅某等夫有百里之地得專其政而行其志古諸侯¶
之選也有能撫其民人使無散流平其賦訟使無偏¶
枉以成三載之績而又有保任之舉者朕其可不賞¶
以&KR0134;之㢤以尔等並爲𠟵縣以有功状歸于有司有¶
司稽攷咸應其法書而来上肆朕擢尔丞于&KR0733;尉列¶
于王官尔其祗畏所事無怠厥舊庶乎益進于朝永¶
有&KR0653;𩔰也可¶
<pb:KR4d0036_SBCK_004-14a>¶
　故虞部貟外&KR0048;致仕范尭佐男昇卿可試將作¶
　　&KR0101;主簿¶
勅某夫朝廷之士生則有爵禄之&KR0194;殁則褒立其嗣¶
吾於士大夫㤙可謂至矣尔父尭佐服事陳力致位¶
於&KR0048;老而請去始終可紀今其亡也朕尚念之故推¶
敘及尔錫以一命試于工正之屬尔其&KR0346;恭慎思自¶
進於名以無忝尔考之羙可¶
　　陳州録事𠫵軍尚起可太子中舎致仕¶
勅某州縣之職劳矣尔周旋其間至于十年而不能¶
<pb:KR4d0036_SBCK_004-14b>¶
自&KR0108;以出今乃以老告朕甚閔之故命有司攷状来¶
上秩尔以春宫之屬通籍乎朝所以為尔㤙者至矣¶
尔其保之以終福禄可¶
　　入内東頭供奉官綦元亨可内殿崇班¶
勅某内宰小臣所以給房闥之役趍赱之任也故非¶
其乆無過其劳可書者未嘗輙遷焉以汝叅典禁藏¶
四&KR0010;于此而出納無違鉤較甚明且有嬴羡以禆少¶
府之用籍奏前上朕甚嘉之不可遺也其增秩一等¶
班于殿朝以為尔報其往遵軄毋棄前効可¶
<pb:KR4d0036_SBCK_004-15a>¶
　皇姪孫右千牛衞將軍丗頵可贈右屯衞大將¶
　軍¶
勅某夫立愛自親始所以教天下之教也朕于宗室¶
貴之冨之罔有不至其不幸而淪謝者亦必褒𩔰尊¶
寵之所以篤始終無穷之㤙也惟尔孝友恭肅有聞¶
於家謂冝夀考以表于衆奄忽而化徹于予聞何傷¶
如之其贈以大將軍之章綬使九原而可作也尚知¶
我親親之德無存殁之異而歆服焉可¶
　　供僃庫付使曺任可西京左蔵庫付使¶
<pb:KR4d0036_SBCK_004-15b>¶
勅某延安囯之西圉也吾宿師以固之謀師以䕶之¶
又擇材勇之士属之麾下所以爲其爪牙之任以尔¶
蚤縻武爵遂貳内使實應是𨕖以監州兵今維夏戎¶
服命王師不出無以爲尔功而累日計&KR0010;拊循講輯¶
之劳不可不報也其陞諸使之前列以爲尔㤙尔其¶
祗朂圖有後効可¶
　　大理評事張太寜將作監丞王儀可並¶
　　大理寺丞太常寺大祝王景純可大理評事¶
勅某等朝&KR0733;制爵禄以待天下之士大夫其路廣矣¶
<pb:KR4d0036_SBCK_004-16a>¶
其流衆矣然既試以聀而質其成序以陟之則其法¶
一焉太寜也由辭科儀與景純也由丗賞各以㢘能¶
而&KR0063;課最有司舉三&KR0010;之典来上肆朕並以為廷尉¶
之屬&KR0137;承其長&KR0137;平其法皆曰良𨕖漸于榮階尚有¶
不次之賞以俟尔卓然之効尔其勔焉可¶
　　開封府推官祠部貟外&KR0048;充祕閣校理張芻可¶
　　度支貟外&KR0048;餘如故¶
勅某東觀吾圖書之府而禮樂之源也其流至髙京¶
兆吾大衆之地而四方之則也其治至難其用人非¶
<pb:KR4d0036_SBCK_004-16b>¶
有文學政事之寔未甞輕以授也以尔資賦甚羙矯¶
然有立並應是𨕖&KR0278;有餘裕實充多士之望而有司¶
舉考績増秩之典以言故遷尔&KR0048;位一等夫特達之¶
士豈計其&KR0010;月之劳而序進之㢤頋三載之法朝廷¶
之舊不可廢也固有尊𩔰&KR0653;大之爵以待尔維以懋¶
焉可¶
　　江州録事𠫵軍監鄂州買納茶塲和偓可(大理/評事)¶
勅某大司農制天下之貨財以給縣官之用凢任其¶
事者皆有賞罰今乃言尔前領武昌𣙜茶而能遵聀¶
<pb:KR4d0036_SBCK_004-17a>¶
謹法有益于司農請以賞之肆今𨕖尔于庭尉平以¶
荅尔勞以&KR0134;能吏可¶
　　東頭供奉官李永慶崔昭明可並内殿崇班¶
勅某等三班武吏其取雜矣其進艱矣有能以㢘自¶
持以勤自効奮而出乎其間者可不尚之今尔等克¶
應其法籍以為奏故命之班于殿中序于朝列其為¶
尔&KR0194;不亦多乎往㢤祗服可¶
　　台州寜海縣令魏昻可試大理評事充山南東¶
　　東道節椎知南劔州劔浦縣¶
<pb:KR4d0036_SBCK_004-17b>¶
勅某前日天下令長多非其人始詔刺舉牧守之臣¶
詧兼為之故逺近之縣十七八治朕甚嘉之汝其選¶
也汝旣三&KR0010;&KR0013;代而知者尚鮮何㢤雖然不可不少¶
襃也其升職幕府復為百里益有以薦于朝者當命¶
汝遷焉可¶
　　奏舉人前推武信軍節推安宗謹可大理寺丞¶
勅某天下之治乆矣士大夫雜還歸吾有司者不可¶
勝數而吏部&KR0057;衆盖吾公卿之才間而自出雖然賢¶
不肖不分溷焉一途孰從而辨之㢤故設為考績之¶
<pb:KR4d0036_SBCK_004-18a>¶
法甚僃又使刻舉之臣薦其所知覆之中銓以質其¶
成然後命之以遷所以用人者如此其慎庶㡬人人¶
而得其真乎以尔端恪修㓗有聞于衆實應吾法故¶
陟尔為廷尉丞列于王官以漸&KR0653;𩔰尔其服我之丕¶
訓畏于厥職以思進也可¶
　　陜州文學趙㳤可華州别駕¶
勅某朝廷以羙名豊禄寵養士大夫者使之為政治¶
民也尔不念此乃自&KR0300;于法是冝棄而弗用矣尚矜¶
其𬨨&KR0137;自悔復稍進于籍使處近州益&KR0026;厥為以出¶
<pb:KR4d0036_SBCK_004-18b>¶
後命可¶
　　禮賔使李中祐可六宅使¶
勅某朕彊理天下申畫州部並建牧帥以制四方而¶
蜀在西南一都㑹也故常用左右之臣以撫其地又¶
命材武之將以佐其軍其&KR0009;付之重疇𨕖之艱固以¶
異矣以尔功名之後能丗其羙厯守邊障率有成効¶
故躐諸使之等以選尔秩領両道之兵以輔尔帥其¶
𫠦以為汝職者吾旣授之尔師矣尔其善𦔳之有賞¶
有罰待尔而出矣可¶
<pb:KR4d0036_SBCK_004-19a>¶
　　大理寺丞馬希元魏絳耿仲履時𨕖陳安丗可¶
　並太子中舎¶
𠡠某等天下治安郡縣衆職鉅細煩簡皆有常法吾¶
士大夫當其任者能遵之而勿失順之而弗优使官¶
無廢事民無病政吏無奸聞以至于朝者皆良吏也¶
以尔等並有伐閱在于有司自秩廷尉於兹三&KR0010;豈¶
可不遷以&KR0134;之㢤其升東宫之屬通籍于朝亦足以¶
𩔰矣其益自懋以進不已可¶
　　内東頭供奉官寥浩然可内殿崇班¶
<pb:KR4d0036_SBCK_004-19b>¶
勅某禁闥小臣衆矣非以德舉而材選也特以給左¶
右之役導内外之事而已故未甞輕命以遷𫠦以異¶
乎吾外廷士大夫之典也今尔考不幸乃有遺封以¶
尔為請朕念尔考事我之乆位于通𩔰汝亦謹信無¶
咎故進汝之秩班于殿朝以為汝寵朕于汝父子可¶
謂至矣其思所以報我者焉可¶
　　殿前都虞侯天平軍節度&KR0026;察㽞後李璋奏百¶
　　姓醫生王逢辰可試國子四門助教¶
𠡠某尔以醫為技事我戚里有言于朝称厥能効願¶
<pb:KR4d0036_SBCK_004-20a>¶
得齒于士籍故錫尔一命以為之㤙其慎厥操術無¶
辱于官也可¶
　　供僃庫副使李詵可西京左藏庫副使¶
𠡠某尔父端懿太主之子囯之近戚而降年不永奄¶
忽云亡朕甚哀之既以贈禭極其禮數又得其遺封¶
乃以尔為言朕旣益傷其天性之㤙豈復于尔有所¶
愛㢤其陞序諸使之前列以荣尔立朝之路以尉尔¶
考泉壌之思可¶
　　大理寺丞充本寺詳㫁官王彭可太子右賛善¶
<pb:KR4d0036_SBCK_004-20b>¶
　　大夫¶
勅某夫法者國之防獄者民之命也盖一失其平則¶
天下無所措其手足矣故自唐虞三代莫不重之書¶
不云乎欽㢤欽㢤惟刑之恤㢤夫以舜為君而臯陶¶
為士尚且丁寜&KR0346;戒如是之勤况後之不及乎恭惟¶
先帝審刑之意恊于唐虞故朕于法官之任益不敢¶
輕以尔明察忠恕通律家之夲故以尔為廷尉之属¶
今有司考三&KR0010;之積而實&KR0091;朕𨕖可不遷以為&KR0134;㢤¶
其升東宫之寮序于朝列尚觀其後益有褒𩔰尔其¶
<pb:KR4d0036_SBCK_004-21a>¶
懋之可¶
　　將作監主簿吕昌祐可太常寺太祝¶
𠡠某夫考績之法唐虞之所以馭百官而成大治&KR0091;¶
盛德者也朕今用之以尔故相之後為吏有方應于¶
陟典故升尔于奉常之屬夫丗禄之子雖其進也異¶
乎材德之舉然旣授之政而能奉職自效無悖于理¶
吾亦何愛而不以褒進之乎爾其懋之可¶
　　荆湖南路轉運使祠部貟外&KR0048;直集賢院陸詵¶
　　可刑部員外&KR0048;依前職¶
<pb:KR4d0036_SBCK_004-21b>¶
𠡠某荆州之域其方数千里國家畫為兩部分命使¶
者其南部郡縣數十内撫江漢外制群蛮吏民甚衆¶
兵食甚廣克&KR0091;厥任常难其人自吾淂詵無復一方¶
之&KR0104;吾誠嘉之惟詵行義之羙材智之邵更職儒館¶
出入中外文雅政事沛焉有餘自將命于南風迹&KR0057;¶
著朕方任之以重致之于逺而有司舉三載之典請¶
以明陟朕豈以&KR0010;月之計而待特逹之士㢤頋考績¶
之法尭舜所用朝廷之舊不可輙廢故遷尔郎位一等¶
貳于司憲盖尚書之髙𨕖也其往祇服吾且圗尔之¶
<pb:KR4d0036_SBCK_004-22a>¶
功矣尔其属㢤可¶
　　大理寺丞冦誦可加&KR0016;都尉¶
勅某朕前以大袷之禮薦于宗廟旣事告休推廣慶¶
賜罔有逺迩莫不周浹况吾士大夫服勞在位而可¶
遺之乎其賜尔勲一等以称朕意往㢤袛服可¶
　　皇親太子率府率宗粹以下可並右千牛衞將¶
　　軍¶
勅某等棠棣之詩曰棠棣之華鄂不韡韡凢今之人¶
莫如兄弟又曰兄弟旣具和楽且孺言篤兄弟之㤙¶
<pb:KR4d0036_SBCK_004-22b>¶
以及九族也盖周公作之召公&KR0084;之而周之懿德也¶
朕甚慕焉汝等席慶承祉畜德&KR0045;采陟䧏朝邸允其¶
藩睦實&KR0091;朕之意故思有以褒寵之其各遷所秩列¶
之禁衞鳴呼汝其恭于師保服于詩禮慎修思永以¶
享長乆之禄以恊我親親之㤙可¶
　　皇親左監門衛將軍克楊以下可並右領軍衞¶
　　大將軍¶
勅某等昔関雎之化行而麟應之故公族振振信厚¶
與禮相應無犯于非何其盛也朕上承祖宗之慶下¶
<pb:KR4d0036_SBCK_004-23a>¶
撫宗子之衆刑于袵席以御天下庶乎古先明王之¶
德而汝等祇序上下克有禮節穆然令問&KR0045;于外廷¶
使我尚無愧于前人甚可嘉也肆詔宗正條上因汝¶
故秩環衞遷于大將鳴呼汝其夙夜祗&KR0346;無蹈匪&KR0212;¶
以斁我家邦之治可¶
　　𠡠賜進士及第朱長文可試祕校守許州司户¶
　　𠫵軍¶
勅某前日朕詔有司以天下所貢士来試于廷尔以¶
文辭之羙得署乙科屬于吏部吏部舉限年之法未¶
<pb:KR4d0036_SBCK_004-23b>¶
即用也今旣冠矣請命以官惟尔早成旣登策選復¶
歸于家益修不迨而且大夫之丗也其人事其吏方¶
冝亦習而明矣往椽州服母廃母易以啟&KR0045;我休命¶
可¶
　　殿中丞符拱之可太常博士¶
勅某唐虞三載考績三考黜陟幽明朕誠遅之周禮¶
三&KR0010;大計群吏而誅賞之郁郁乎文吾從周審官之¶
法是也今其以尔閥閱来上請以遷朕惟尔武功之¶
丗而能卓然自奮于文學以苐雋造之𨕖旣可尚矣¶
<pb:KR4d0036_SBCK_004-24a>¶
今出佐西帥之府而其治行又應吾有司之比頋可¶
不以陟㢤其升之春官博士以厲其志往㢤祗服可¶
　　前信州録事𠫵軍朱逢&KR0123;可太子中舎致仕¶
勅某凢士大夫壮者吾勉以進之老者吾&KR0278;以退之¶
頋豈&KR0059;于一士㢤𫠦以&KR0134;乎群臣也以尔周旋州縣¶
至於十年旣不能卓然自&KR0108;以祈于用今乃自列乞¶
身以去朕豈復有愛于尔而不以厲于衆㢤其升秩¶
春宫之屬通籍于朝以称朕意其往祗服可¶
　　屯田貟外&KR0048;舒昭亮可都官貟外&KR0048;¶
<pb:KR4d0036_SBCK_004-24b>¶
勅某周官太宰之八法曰官計以弊&KR0022;治謂三&KR0010;而¶
㫁群吏以廃置之也朕方綜覈名實眎以爲法惟尔¶
繇俊造之苐周旋外廷遂位于&KR0048;以長一州今有司¶
上尔伐閱克應其法故進尔秩一等付于中都夫饒¶
𠟵郡也甚難其材有能称厥職朕且待以不次之位¶
尚復序而進之㢤尔其懋焉可¶
　　屯田貟外&KR0048;李秉等可並服闋舊官¶
勅某等傳曰䘮三年以爲極云則弗之忘矣然先王¶
之制不可過也尔等昔者不幸至于大故以去其位¶
<pb:KR4d0036_SBCK_004-25a>¶
今旣除矣冝復尔舊立身&KR0045;名以𩔰厥先吾𫠦望于¶
尔也可¶
　　太常少卿席平可&KR0653;禄卿¶
勅九卿之尊法河海而通寒暑光禄之貴典宿衞而¶
惣&KR0048;吏自漢以来其𨕖甚重夲朝之制非老成乆次¶
亦未嘗輕用也具官某文學之選&KR0004;無能名甞佐御¶
史厯守大郡遂貳九列朕方以唐虞考績之典甄序¶
百工故陟尔為正卿夫其官儀之寵恩數之豊凢厥¶
在廷能致于此者幾希矣尔其惕畏強勉以究所軄¶
<pb:KR4d0036_SBCK_004-25b>¶
以荷我丕𩔰之命可¶
　　秘書省著作佐&KR0048;王琳可祕書丞¶
勅某學者之言必曰治民今夫令長之任莫親於民¶
矣然旣居之而能&KR0091;之者何少也豈徒能言之乎吾¶
無取焉尔今汝其學者也其所居又大縣也尔之遷¶
三&KR0010;矣今復升尔位于朝我之所以為尔&KR0194;者至矣¶
尔亦甞能行其所聞乎其祗𦗟朕命夫欲下之信者¶
莫若躬欲衆之格者莫若德劳徕之惻怛之寛則惠¶
於吏猛則暴于民如是而已汝其奉行母自斁壊&KR0022;¶
<pb:KR4d0036_SBCK_004-26a>¶
有常憲可¶
　　内殿崇班馮天祐可左&KR0101;門衞將軍¶
勅某夫陳力就列不能者止豈曰能讓㢤亦循其分¶
而已然視諸貪而不知敗者斯可賢矣茲朕所以加¶
&KR0278;乎去位之臣也今汝之年雖未至而以疾自列亦¶
可謂能循其分者歟其陞秩環衞退安于家以厲吾¶
士大夫之意可¶
　　左蔵庫副使李賡可庄宅使¶
勅某太官之建惣膳夫庖人内外饔亨人之五軄在¶
<pb:KR4d0036_SBCK_004-26b>¶
殿中六尚其為任獨重而其事獨叢矣非幹敏之吏¶
不能辨也以尔陳力從事三&KR0010;于茲攷會其状减應¶
旧典故遷尔以諸使之正以荅尔劳其往祗服可¶
　　内殿承制周丗昌可供僃庫副使¶
勅某廣内祕府吾𫠦以聚天下之書而延天下之材¶
者也夫其講論六藝是正文字則諸臣之任矣若乃¶
筦庫之責出納之禁則命之以中侍之臣所以重其¶
事也惟尔端信㢘&KR0346;更使内外咸有善&KR0091;自軄東&KR0026;¶
益勤不怠故吾舉考績之制命尔貳乎諸使之列尔¶
<pb:KR4d0036_SBCK_004-27a>¶
其思我所以褒尔者毋廃厥修期永終譽可¶
　　内殿承制唐詵等並可供僃庫付使¶
　　内殿崇班張宗訥等並可内殿承制¶
勅某等天下乂安方外無警而兵之不試者乆矣材¶
武之臣寕復有非常之功而取不次之賞乎然方鎮¶
有屯戍邉圍有徼侯拊循講輯譏察誰何之劳亦不可¶
遺也尔等並以勇𨕖而領軍事按籍以遷&KR0137;貳諸使¶
&KR0137;承制㫖皆曰𩔰爵其往祇服益圖祈報可¶
　　入内内侍省内東頭供奉官曹宗吉可内殿崇¶
<pb:KR4d0036_SBCK_004-27b>¶
　　班¶
勅某北戎請和一方無警然邊常宿兵以僃豫不虞¶
而塞外之事軍中之情吾所欲知故以軒闥之臣乗¶
&KR0205;往来以察之而尔實當其𨕖于兹三&KR0010;其劳可書¶
増秩一等序于朝列報尔之寵其祇服焉可¶
　　西京左蔵庫付使白均可供僃庫使¶
勅某五嶺之南桂林之管其地千里外接夷粤常宿¶
兵置帥以衞連城而前日鳥𢧐之冦數入以侵优我¶
郡邑之民故臨遣使臣往撫定之旣乃荐尔之材請¶
<pb:KR4d0036_SBCK_004-28a>¶
以𥆳一道之兵爲之貳肆迁尔于諸使之正就涖其¶
政凢尔之職尔旣已參而知之矣其益悉乃心奮乃¶
力毋敗乃事以奸我&KR0022;憲可¶
　　前守汀州上杭縣尉兼主簿張奎可試秘校充¶
　　春州軍事推官通判春州兼知夲州¶
勅某春州在南海之徼崎嶇夷貊之間華人不居盖¶
自昔記之矣國家斥有四&KR0416;声教咸暨置吏治民一¶
視中州其德澤之所浸禮義之所揉固已變于古矣¶
然吏之往者猶加優其㤙所以慰其萬里之心也今¶
<pb:KR4d0036_SBCK_004-28b>¶
吏部調尔為州從事且緫守長之仕故朕命尔服章¶
禀賜率踰常等以為尔㤙雖曰逺且劳矣其亦寵而¶
豊乎往㢤祗服可¶
　　左侍禁田文廣可行太子左淸道率府付率¶
勅某夫知進而不知退辱莫甚焉知得而不知失殆¶
莫甚焉今尔之年㡬于耄而旣犯乎禮與律矣其免¶
於辱且殆者幾何吾所以尚加優而謝汝者以汝尚¶
能自請尔其升秩東宫之屬荣其歸路嗚呼吾之于¶
小臣始終之㤙其至矣㢤可¶
<pb:KR4d0036_SBCK_004-29a>¶
　　濮州鄄城縣尉鄭務先可兾州&KR0037;強縣令¶
勅某夫良民之為生艱矣其&KR0219;𢙣者乃羣行而奪优¶
之豈不哀㢤故雖一邑之小必有尉者以此也然猶¶
恐其&KR0137;弗能&KR0091;職故設為賞法以&KR0134;之今尔之所&KR0024;¶
除者實&KR0063;于格有司條上遷尔邑令益有民事其往¶
試之無忝朕命可¶
<pb:KR4d0036_SBCK_004-29b>¶
<pb:KR4d0036_SBCK_004-29b>¶
#+PROPERTY: JUAN 4
#+PROPERTY: FILE SB12n0764-004沈氏三先生文集雲巢集-卷第四.
<pb:KR4d0036_SBCK_004-1a>¶
沈氏三先生文集卷第伍十五¶
雲巢卷第四¶
　&KR0084;詩¶
　　種芲　送僧應參禅¶
　　芲藥塵外亭(開山朗公)&KR0191;盤曲二首¶
　　山西　庭下¶
　　次韻荅椘興　郊外馬嘶¶
　　㬌星觀　芲殘¶
　　寒山　過商翁墓¶
<pb:KR4d0036_SBCK_004-1b>¶
　　澹山&KR1104;　愚溪¶
　　石角山　湘中宿臺步寺¶
　　泛舟上湘口舘　法華石門¶
　　禅僧&KR1104;　奉謝上官令詩卷¶
　　贈别子瞻　題子瞻雪堂&KR0048;次前韻¶
　　徳相送荆公三詩用元韻戯爲之¶
　　徳相𫠦示論書&KR0147;復戯酬¶
　　德相恵新茶復次前韻奉謝¶
　　與徳相遊雲&KR0653;　送夏八赴南陵¶
<pb:KR4d0036_SBCK_004-2a>¶
　　　青谿　初創二山¶
　　　奉贈芝師參揔禅師　&KR0418;贈行師參慎禆師¶
　　　&KR0004;汨磁湖　感昔㳺¶
　　　無生　五言贈别愽明二古¶
　　　七言&KR0418;送&KR0243;之守永静¶
　　　寄愽古　送超禅師(雲門𣲖)¶
　　　居雲巢　&KR0418;送李大夫歸長沙¶
　　　奉送世羙歸陽羡　奉送次翁¶
　　　&KR0418;送明雅師(善鼓琴者)¶
<pb:KR4d0036_SBCK_004-2b>¶
　　清泠臺二絶句　&KR0418;送殊師利¶
　　伯翔父捝&KR0084;　左史洞(在北山)¶
　　&KR0009;老石(在右山)清泠䑓(在右山)¶
　　初耕東坡(在左山)¶
　　種花¶
世事流&KR0653;同一汙天涯白髮未還家慇勤更種庭前¶
草為㸔秌来一似芲¶
　　送僧應參禅¶
古寺窮居&KR0010;月移東㟠西崦不相知從来伹識群羊¶
<pb:KR4d0036_SBCK_004-3a>¶
䜟不道亦逢獅子兒瀟水葷膻從此隔雪山消息更¶
何疑明年我過湘西去問訊山前我為誰¶
　　芲藥塵外亭(開山明公)¶
導師昔示化靈&KR0469;肇開鑿山間百草芲救病皆為藥¶
尔來三百&KR0010;法音亦間作為人布福時随縁四豊樂¶
然師法王嗣金錫中天落海衆蚤知歸天龍訢有託¶
鼎新金布地煙雲𦔳回薄岣嵝對岑寂瀟湘供盥濯¶
維摩老且病身世两無着行期過丈室為我探泉壑¶
　　&KR0191;盤曲二首¶
<pb:KR4d0036_SBCK_004-3b>¶
湘江東西&KR0191;盤去青煙白霧將軍𣗳社中飲食不要¶
錢楽神打起長𦝫鼓女兒帯鐶着縵布&KR0172;𥬇捉&KR0048;神¶
作主明年二月近社時載酒牽牛㸔父母¶
胡盧笙不着簧細𦝫鼓三尺長吹笙撃鼓山之旁噭¶
跳宛轉樂盤王盤王死来三千年古曲舊詞至今傳¶
山祥水氣不㫁䖏壞木燒作兠娄煙¶
　　山西¶
山西誰家&KR0669;李𣗳半是少年行樂處去年芲謝今年¶
開惟有人生不如故¶
<pb:KR4d0036_SBCK_004-4a>¶
　　庭下¶
庭下亂生春草芲夭紅不稱野人家澷開澷落無人¶
折留得孤根&KR0070;寸槎¶
　　次韻荅椘興¶
落莫餘生何可同正如枯死道邉蓬隨風流轉惟無¶
㝎定處由來自性空¶
　　郊外馬嘶¶
春草滿空春水流士人放馬白蘋洲細風遲日嘶鳴¶
䖏遥憶金明池上㳺¶
<pb:KR4d0036_SBCK_004-4b>¶
　　景星&KR0026;¶
南津古觀巳半摧老松千尺黃蒲開禮斗層壇故基¶
在真人一去終不来終不来&KR0006;往何許朝&KR0801;洲&KR0006;莫¶
玄圃應𥬇营营世上人轉手巳為泉下土¶
　　芲殘¶
花𤼵芲殘都不知誰將白髮更題詩山西日永無多¶
事閑㸔樵夫&KR0070;局基¶
　　寒山¶
黃牛巖下水彎彎葛帔籃輿自往還不是湘纍莫相¶
<pb:KR4d0036_SBCK_004-5a>¶
問祗應枯瘁似寒山¶
　　過商翁墓¶
征南名地蚤相知老向瀟湘㸔立牌壮莭獨馳南嶠¶
事古風不括故山詩愁煙半鏁黄茅壠部曲誰㝷舊¶
將旗遥矚蕪江想靈氣孤雲落日不勝悲¶
　　澹山巖¶
昔造陽羡二洞天我生巳當謝人間尔來投裔亦無¶
事澹山巖下欣躋攀群峯駕肩来江水㑹前灣靈氣¶
縚洞口夐如寳陁山輦道轉西升斗入初無艱翡翠¶
<pb:KR4d0036_SBCK_004-5b>¶
鑿穹廬略與天相彎寛廣容萬席清潤非人寰東南¶
豁陽明仰視如含環青蘿傳喬木亦有敗葉黫造化¶
遺玉像其人清且閑巧工或可為誰能陟巔顔秦時¶
𨼆君去成仙空留石牀水雲般藥爐不復九霞覆唯¶
餘渥赭繁茅菅至行禅師化巨蠎好事大守驅群頑¶
崇壇峭罅皆可躡三穴旁出門無𨵿壁間玉乳化為¶
石何術可煑完衰孱恨無仙骨空盤桓欲留未可終¶
當還僕夫告余趣歸馭落日西下雲班班¶
　　愚溪¶
<pb:KR4d0036_SBCK_004-6a>¶
榜舟下瀟江泛泛入愚溪昔人不復見秋草空凄凄¶
委蛇望僧園雲屋倦攀躋林髙日氣薄磔磔鳴山雞¶
倒景相&KR0269;吞清明合致犂昔人悵投裔感事多悲悽¶
北邙一杯圡榮辱今方齊人生無百年外物安可迷¶
谿水㵼石間喧喧如鼓鼙了無人世想粗可休天倪¶
吾亦&KR0013;黯黮東山飽蒿藜二年巳&KR0070;至屐齒連山溪¶
行亦歸三吴孤猿安故棲它年若有夢邂逅識江西¶
　　石角山¶
歩屐岀東津遥跂石角山山迴道亦轉卓犖煙雲間¶
<pb:KR4d0036_SBCK_004-6b>¶
何人峻重閣三休直孱顔吾想造化功為此肅神姦¶
嵌巖&KR0137;中穴特立氣甚頑此角誰可折寕當混塵寰¶
㳺士何足知伹剥苔蘚斑西首望城闉羣山合如環¶
下臨有&KR0569;道落日行人還楓葉秋&KR0082;丹蕪江逗潺潺¶
重游何用戒蓬戸初無関¶
　　湘中宿臺歩寺¶
湘源初甚㣲屡挹不滿缸比至臺歩虗泛泛為長江¶
虗頭市初集魚豆皆成樁夷獠不識人𥬇鬻彘與龎¶
緑荷竭苞苴人散誰復撞鷗鳥亦来下酒斾停空杠¶
<pb:KR4d0036_SBCK_004-7a>¶
我来憇桑門竹户映蓬窻夜&KR0397;那可𥧌江流正淙淙¶
　　泛舟上湘口舘¶
瀟水漫南来湘川趣東下二水始相㑹清豪不相藉¶
山迴石瀬出木老脩煙嫁泛泛白蘋洲林風媚如𦘕¶
𪧐昔感騷憤幽興遥相借不謂垂老年覉孤窮山舎¶
潮来刺舟去孤月臨清夜安得胯鯨魚不復人間化¶
　　法華石門¶
窮居謝世故乆厭夷落喧出亦何𫠦適徃徃傲石門¶
石門在山𦝫東西列祗園崈崖三折上蒼壁煙嵐昬¶
<pb:KR4d0036_SBCK_004-7b>¶
松下閴無人唯有風中幡安得嵆阮流相與抗玄言¶
群鶚感余顙日莫噪隂樊吾衰那復辦孤吹拂歸軒¶
　　禅僧巖¶
瀟湘山水窮&KR0082;偏㝡後乃得禅僧巖禅僧成道乆巳¶
化獨有崖崿青巉巉䧏身入洞不甚險突兀三室誰¶
彫劖東西有道若蛇竇白雲&KR0456;&KR0456;門無緘持火旁行¶
不知際七穿八竅遥相銜㳙㳙乳泉白如雪由來此¶
地殊仙凡主人引我復深入行指㠗穴&KR0057;嵌嵓中間¶
石鼓有異響撃拊想可參韶咸吾身乆病苦下溼復¶
<pb:KR4d0036_SBCK_004-8a>¶
畏神怪來邀&KR0884;直趣岀洞上南巘豁若巨海張雲㠶¶
山芲斕斑出竹杪亦有禽鳥聲諵諵欲還未可復小¶
駐日脚巳過東岡杉¶
　　&KR0418;謝上官令詩&KR0195;¶
一軸新詩錦不如何為輕易贈狂夫巴山楚水無窮¶
勝不必王維更𦘕圖¶
　　贈别子瞻¶
平生雅㳺眉陽客五年不見&KR0161;已白借田東坡在江¶
北芟夷蓬蒿自種麥相逢不盡一樽酒故態那復論¶
<pb:KR4d0036_SBCK_004-8b>¶
&KR0172;戚手抱阿武勸餘𤁋維摩老夫失㝎力老夫寂寂¶
出三湘更&KR0082;卜居池水陽薄田止湏&KR0070;十畝田上更¶
𣗳麻與桑老來正苦迫生事清明雖近猶可秧罷亞¶
若可慱乾麨以無易有遥相望我舟即行不可駐&KR0082;¶
卜後㑹誠茫茫佗時有信若可&KR0009;不用辛苦為詩章¶
　　題子瞻雪堂即次前韻¶
眉陽先生齊安客雪中作堂愛雪白堂下佳&KR0188;巳數¶
畦堂東更種連坡麥不能下帷學董相何暇悲&KR0084;如¶
寗戚布裘藜杖自来往山禽幽弄均春力桉上詩書¶
<pb:KR4d0036_SBCK_004-9a>¶
羅縑緗爐中燒藥𥬇王陽晨炊且糴北倉粟冬服巳¶
栺山前桑南岡差髙多種橘迤北漸下冝栽秧北鄰¶
亦有放逹士道路壼榼常相望¶
　　徳相送荆公三詩用元韻戯為之¶
幽居卧山間不與世相接餘生委蒲栁𣻉想遺空劫¶
徳相蚤相親頋我情未厭數枉南堤歩更引青谿艓¶
相見亦何事坐對群峰疊春陽始萌動煙嵐森劔鋏¶
亷纎數日雨萬里浮塵浥赤白未殘芲修穠半敷葉¶
<pb:KR4d0036_SBCK_004-9b>¶
行招老僧語遥瞩東田饁窮崖厯可造峻流誰敢渉¶
衰齡易生倦幽巖&KR0556;調攝徳相知我憊𩀱眸困垂睫¶
髙詠椘公作&KR0082;引維摩&KR1869;初聞未甚觧静聴疑可獵¶
有如太華峯跛躄豈易躡不知泛滄海何力施舟楫¶
遥窺土山勝昔乃文靖業二公雖異時名徳逺相躐¶
山川若有待風物増悲惵未知葵矦&KR0130;孰與攴&KR0048;蹀¶
勝㳺可㮣見筆力方峩嶪更紓别後情琅琅鋪簡牒¶
倡髙必和寡排比安且帖簫竽合古律宫羽自諧恊¶
世人𫠦欽慕有口空嚅囁東床坦腹士左右參經笈¶
<pb:KR4d0036_SBCK_004-10a>¶
為賦奕碁句璆琳吐胷脅鏘然不可閉由來知徤㨗¶
謂如伯升勇&KR0045;兵開宛葉豈比文信君無謀䘮張靨¶
𦤺死在必勝甘言方示怯尾章示戒訓&KR0085;以傳芳諜¶
後生知自勵何必棰楚挾正如嚼氷雪清泠快牙頰¶
我昔造公室公方任調爕辱枉淵明贈今猶秘巾箧¶
當時&KR0549;官去終身欣廢跕冠𢃄遂巳&KR0162;頭惱深埋擪¶
肯羡&KR0115;&KR0115;鴻安知栩栩蝶心清乆無夢神固安知魘¶
少小鋭文史老大心更懾是古豈余心非今寕我愜¶
况復論翰墨尔来那可輙不識渾脫舞何愧張顛帖¶
<pb:KR4d0036_SBCK_004-10b>¶
𫠦居飬鵞鴈菰蒲&KR0026;　喋(亦/有)藜藿畦粗充匕與挾孰¶
知名可貴安用禄為槢無求豈有沮不動誰能嗋汝¶
堅百萬衆淮濆空雉堞陵陽丈五墳朱雲本輕俠百¶
年竟何徃終當封馬鬛何必悵霜毛更向䆫前鑷¶
　　徳相𫠦示論書&KR0147;復戯酬¶
野舎老餘生雅尚今已愜不逃世憂患餘事&KR0009;巾蹀¶
行㝷青山轉㘴對青山疊欲隨白雲去儻與幽人接¶
盤桓太清洞悵望長江艓昔時古錦&KR0809;今還白羽&KR1869;¶
不復叔夜煆真淂孫登攝九&KR0160;一枯藜青溪一孤楫¶
<pb:KR4d0036_SBCK_004-11a>¶
淂䘮苟自達死生安足惵朱顔乆不駐白髪何為鑷¶
羣物自流轉吾生&KR0009;天爕徳相屡相過老夫寕&KR0085;躡¶
由來廢井水不如長劔鋏徃徃論書法軒軒兩日睷¶
中&KR0048;石經在元常表軍㨗漢魏多傳人至宋有遺帖¶
唐室初最盛漸衰自中葉歐虞&KR0225;誰嗣顔柳何&KR0085;躐¶
篆籕昔難工草聖誰敢輙巨山作散𨽻雄古掀龍鬛¶
貞&KR0026;喜飛白凌厲騰春蝶豈特豁神&KR0026;直可祛&KR0294;魘¶
古人有𫠦寓天性難必協𫠦志有小大其材有勇怯¶
&KR0137;惮懦文雅或軒昻豪俠或轉𢧐鞍馬或驅馳弋獵¶
<pb:KR4d0036_SBCK_004-11b>¶
&KR0137;𤼵於止諌&KR0137;淂於訟牒或&KR0108;奪床陛或造成械槢¶
&KR0137;為神𫠦追或自執𫠦劫或酔㕥賈禍&KR0137;詐以行諜¶
或習於娯樂&KR0137;勞於呿嗋有燦如文錦有劲如金梜¶
有𠋣如戈鋒有㸃如山嶪有駛或如波有媚或如靨¶
&KR0137;騰如煙霏或落如鳥跕淵妙&KR0082;飛動拙𢙣愧偏擪¶
當寝或不𥧌當晝亦忘饁有譽終甚㣲或毀則羣囁¶
為功有不至考古安&KR0014;厭十年幸&KR0014;&KR0556;萬金毫豈浥¶
金玉敷卷軸龍蛇閟箱笈是惟小夫枝寕當丈夫業¶
譬如論唐虞何曽道郇葉如君負髙識於此何&KR0085;挾¶
<pb:KR4d0036_SBCK_004-12a>¶
一𢧐雖未覇遐心豈即怗朝&KR0733;方洽熈四夷皆逺懾¶
坐復洮河地直擣幽燕脅朝夕奏竒功羣儒争鼔篋¶
太平任文治虜血何煩喋道德以為宇威武以為堞¶
豈比叔孫生雜用隨何頰吾衰何可道不𣦸同原渉¶
　　徳相惠新茶復次前韻&KR0418;謝¶
暑雨闇窮山道&KR0632;不可躡𨼆几念&KR0300;老葛衣坐摇&KR1869;¶
林端使者至乃得徳相帖佳惠致新茗逺来自閩笈¶
吾聞北苑勝不與群山接山下㡬千家以此為生業¶
新陽一日至東風方獵獵百草尚勾甲靈茅巳先㨗¶
<pb:KR4d0036_SBCK_004-12b>¶
𫠦採僅毛髮厥工巧烹爕甘泉列盎釡熾炭浩旁疊¶
修竹為之規黃金為之梜形摹各臻妙製作易妥帖¶
至尊𫠦虗佇守臣方&KR0357;懾其上為虬龍蜿蜒&KR0108;鱗鬛¶
稍䧏乃交鳯文翼相盤跕函封趣北道驛使互防挾¶
四方老金玉擬議誰敢輙屹屹徤士檐飄飄迅溪艓¶
穀雨不及&KR0243;&KR0096;門已盈篋𢃄&KR1639;體正方葵華角仍擪¶
始傳盛王鄭後来止㳺葉大為&KR0096;𫝑迫小或盜賊刼¶
其問起闘奪亦&KR0070;冐刑槢南夷出重購不憚浮海楫¶
北虜比&KR0057;好喜𥬇開胡睫豈不産印蜀豈不生椘葉¶
<pb:KR4d0036_SBCK_004-13a>¶
厥品乃大戾固難一理攝朱門猒酒&KR0079;辯士厲舌頰¶
儒生備夜誦晨夫困朝饁禪翁過工煑老𫉬空腹喋¶
綺席夢騰騰玉山頭嶪嶪無魚乃尚可非此意不厭¶
一泛舌已&KR0243;載啜心更愜不唯豁神觀亦&KR0085;暢煩惵¶
清泠生肺肝爽快勝挀鑷孰不恃薏苡伏波煩謗囁¶
孰不飲醇酎伯仁憂腐脅祖逖敦雅尚鴻漸未慱渉¶
君謨號精鍳才翁亦相躐玉川七椀興令人觧頥靨¶
竒章兩串賜遺芳在圗諜余昔喜賔客為世困書牒¶
輕重必酬酢徃来煩蹻蹀自從竄夷裔𫠦藏多敗浥¶
<pb:KR4d0036_SBCK_004-13b>¶
亦幸衰老年數病脾氣怯棄置在髙閣䰟夢昬多魘¶
拘病出湘漢餘生若蝉蝶希夷有幽卧刀劔銷鋩鋏¶
一榻&KR0556;空曠百骸淂和協乆已廢翰墨况復道游侠¶
有味飬元和無物累吾嗋臨風&KR0082;占謝遥企山西惵¶
　　與徳相逰雲光¶
方駕出齊山五月未甚暑遥瞻六峯道修煙莾如禇¶
浮屠在山半卜築氣𧰼古松風下石竇隂泉鳴竹䲧¶
堂堂老禅子逰方遍中土十年不下山不及朝市語¶
拂雲有幽歩凌空開峻宇登山復望山六峰艶如舞¶
<pb:KR4d0036_SBCK_004-14a>¶
時當一隂候陽氣驕且橆龍蛇伏草莽徃徃暴為雨¶
由茲向摇落流&KR0653;不&KR0085;&KR0070;籃輿當復来相與同文許¶
　　送夏八赴南陵¶
老夫乆客三湘水歸来喜食江南鮆白雲猶識舊山¶
川青眼多慙老兄弟當時親友半不在中表相存如¶
夢𥧌公酉冢上春草生白眉始與君相際髙堂老人¶
八十一不間衰㣲論末契招我卜宅居其旁自頋麋¶
鹿何由係春風引我齊山行穿雲&KR0191;石構巢橧相見¶
常無一樽酒山中枯淡令人憎凉風未至正苦熱君¶
<pb:KR4d0036_SBCK_004-14b>¶
怱佩印臨南陵南陵相去五舎近馬蹄車轍常相仍¶
安輿綵衣淂荣飬况有大舸如飛鵬歩上南山一延¶
首江風浩浩雲騰騰¶
　　青谿¶
青谿八月老菰蒲孤吹修煙出水隅誰問西湖少年¶
楽閑將世事將蒼&KR0161;¶
　　初創二山¶
左山叢古木萦𢃄多羙竹右山少平地硱磳㫁蒼玉¶
於此豈無竹簫踈𠋣巖谷上參九頂道俯浸青谿澳¶
<pb:KR4d0036_SBCK_004-15a>¶
於彼豈無石嵌崖大如屋㬌業讀書䖏基構有遺躅¶
始吾購二山何為不相属中間古蘭若臺&KR0026;當山腹¶
嵓洞九十七龍蛇𫠦潛伏昔人作軒榭髙深竒林麓¶
我乃巢西崦手自親鋤斸青溪漫無際島嶼相重復¶
兩餘山更佳春流漲平峪下矙池陽市修煙㺯芬馥¶
大江天上來淮山㸃眉緑老夫豈無意落日傲鴻鵠¶
東嶺亦誅𦭘小庵粗客&KR0085;六峰引南睇九華執相續¶
白雲與誰期千載媚平陸清矌無俗韻脩明資逺目¶
去秌已種夌今春復栽粟野老豈余欺東坡幸膏沐¶
<pb:KR4d0036_SBCK_004-15b>¶
二山誰與適最與枯藤熟相見詎無人頋我真麋鹿¶
百年一&KR1407;事何暇知委曲得此化餘年不問君平卜¶
　　&KR0418;贈芝師叅揔禅師¶
&KR0082;識東林路王廬苐一山昔人開勝地大士啟禅𨵿¶
鷲嶺不遺法席谿誰敢攀因師訪消息為&KR0009;九峯間¶
　　&KR0418;贈行師參慎禅師¶
&KR0026;音二十五圎通止在禅師一指中金鉢直随流水¶
去不湏芒屩更西東¶
　　初泊磁湖(時子瞻在齊安)¶
<pb:KR4d0036_SBCK_004-16a>¶
歸舟不觧洞庭㠶舟上騒人雪滿簮小駐武昌江北¶
岸春風今夜泊江南¶
　　感昔㳺¶
江南二月春水生不如春草滿山青江南故人半不¶
在不如春水似有情三年放逐三湘客今日歸來頭¶
&KR0082;白欲㝷舊游心更&KR0180;青山閉門長寂寂¶
　　無生¶
昔别江南去三湘多煙霧今從三湘歸江南正如故¶
不湏下照水還驚我非汝白髮如秋蓬巳得無生路¶
<pb:KR4d0036_SBCK_004-16b>¶
　　五言贈别慱明二古¶
三年客零陵𫠦淂唯二古彼室雖屡空髙&KR0105;詒先矩¶
顧我被遷斥數過南山䲧攘臂豈無人乆要何&KR0085;數¶
君無一樽酒我無一柸&KR0112;相見動移晷不及市朝語¶
愽古練世故黒白誰敢侮明古喜方術虗懐安疾苦¶
古人䖏其道&KR0085;以察&KR0391;否何用&KR0127;薄児口舌賣州府¶
度宜始詩書&KR0109;靈各翹楚隂徳有陽報終當大門戸¶
老夫趣北歸顧予求𫠦䖏昬悖何可言愧汗&KR0082;如雨¶
詩人慎加飡斯意亦可取不&KR0111;𩀱鯉魚遥想瀟湘渚¶
<pb:KR4d0036_SBCK_004-17a>¶
　　七言奉送&KR0243;守之永静¶
昔年持檄向朔方九月&KR0191;氷渡河梁夜入銅臺天&KR0082;¶
雪北風慘澹沙塵黃今年江南秋巳半出送車&KR0016;江¶
之陽江邉賔從坐揮汗赤曰桂木鳴蜩螗欲知朔南¶
氣&KR0049;異由來道路山川長使君腰組上北道一亭一¶
堠遥相望出近入勞豈知逺万舟結駟本不忙徃時¶
尊公帥陜右名姓乆巳威戎羗想聞公子千&KR0016;出北¶
部應巳逃名王青榆白柳千里肅誰敢牧馬来邉&KR0416;¶
當時公子靣如月尔來使君&KR0161;𢃄霜明年朔方春雪¶
<pb:KR4d0036_SBCK_004-17b>¶
凍為憶江南梅蕚芳平居秌浦釣赬鯉何如榆𨵿封¶
白羊朝廷太平四方静聖武神功由廟堂三年&KR0438;期¶
當受代指麾舎人催治装踈公&KR0082;向九華老野夫相¶
望齊山旁¶
　　&KR0009;慱古¶
齊山落㬌覆青谿谿上幽人半病羸曽作瀟湘江上¶
客水風山月合相知¶
　　送超禆師(雲門𣲖)¶
老夫結庵南山前此生終不蹈世縁邂逅雲門亦何¶
<pb:KR4d0036_SBCK_004-18a>¶
言白雲無心媚青天禅師來自廬江瓀一住秋浦逾¶
十年不露鋒角常坦然四方禅客芒屩穿朝来撃鼓¶
登法筵一鉢出置行路邉𥬇謝大衆如雲連欲以此¶
身老林泉秋風飄飄江上舡想見玄沙扣舡舷諸方¶
有人問病孱為道如今不叅禅¶
　　居雲巢¶
我昔泛歸艇逍遥下湘川願言覿開士為我㫁攀縁¶
不識逹摩老誰將言句傳幽林淂邂逅故歩空&KR0349;然¶
邇来齊山下乃在青谿邉一徑雖甚㣲松竹上參天¶
<pb:KR4d0036_SBCK_004-18b>¶
白雲本無迹作巢䫫烏鳶上下絶人&KR0284;由來在山巔¶
朝炊一盂飯夕&KR0009;一榻眠委羸豈無事亦𤑔爐中煙¶
乆已浄諸業自然忌盖纒此身與此世影響&KR0009;餘年¶
時有佳客至相與傲林泉客去後孤坐𨼆𨼆風中絃¶
　　&KR0418;送李大夫歸長沙¶
秋潮夜落江為&KR0469;青谿茁茁生菰蒲舟舫逍遥賔徔¶
踈誰識長沙李大夫十年持節使江吳轉入七閩將¶
漕車道上狂賊未伏誅少壮瘡痍官吏逋公方疾驅¶
布威徳朝廷彂兵趣捕賊兵多賊少即日䧏公獨至¶
<pb:KR4d0036_SBCK_004-19a>¶
今為失職白首飄然歸故&KR0038;由来仕官終無極借令¶
得意任公卿年迫桑榆心更惜昔時柴車一束書今¶
日朱門百口食大夫月奉三萬錢何必要凃争埶力¶
野人結庵齊山傍早&KR0010;曽為門下客不遺簮&KR0130;恵相¶
訪頋我青山唯四璧野人適自三湘来布衣猶𢃄湘¶
山碧公舟少駐洞庭下盡洗都城塵土迹¶
　　奉送世羙歸陽羡¶
我昔求為陽羡令輕舟巳有鴟夷興㝡愛銅棺山峻¶
極自結籃輿陟雲&KR0563;銅棺山挿南斗魁下視群峯如¶
<pb:KR4d0036_SBCK_004-19b>¶
突犀太湖千里在眉睫髙深從此窮攀隮欣然有意¶
即獨徃明月夜夜眠荆谿當時便可跨黄鵠何意人¶
間同木雞飄飄數年如一夢爾来卜室齊山西故人¶
多謝姚夫子數往車馬來山蹊秋風忽指陽羡去&KR0082;¶
脫黄綬躳鋤犁人生衣食苟自&KR0085;何為卑辱趣塵泥¶
田間九月白酒熟鱸魚正肥多置箆老夫為君更破¶
戒臨風引領長江堤¶
　　奉送次翁¶
君為秌浦令我廼老遷客相見雖不&KR0070;臨風若相得¶
<pb:KR4d0036_SBCK_004-20a>¶
老病&KR0162;丗故𦭘茨&KR0009;山春不識河陽花豈有澹臺迹¶
山前逢野&KR0369;人&KR0014;頌休德惠利春陽敷清冷秋月白¶
前日觧墨綬青雲振&KR0583;翼枉駕一𥬇别廽首幽林隔¶
人生幸逢時功名不遺力不煩别後問我若南岡石¶
　　奉送明雅師(善鼔琴者)¶
天竺山前十畝園老夫乆種彼工縁草堂和尚指初¶
禅辯净二士立我前&KR0653;明琉璃真金僊修持内外常¶
湛然此心不轉今十年手中一炷𬗋檀煙孤峰飛来¶
自西天山間芲木非世妍彼諸佛子忌盖纒吾知此¶
<pb:KR4d0036_SBCK_004-20b>¶
地為敬田師子血乳如流泉老来癈斥去湘川歸来¶
江南已&KR0160;顛邂逅道人𩀱&KR0085;纒厯訪名山不惮煩始¶
自赤城滄海邉一𢃄復濟楊子川直上鍾山長榻眠¶
南来不下涇溪舩歩至秋浦方息肩將窮祖山上淮¶
壖廬峰勝遊想翩翩頂上終不巢烏鳶亦不教&KR0026;談¶
偏圓公卿貴人喜相延三尺枯木揮朱絃人問佛意¶
如何弹此曲寂寥少人傳¶
　　清冷臺二絶句¶
山前繚繞白雲飛山下溪流那復廻不向此間休歇¶
<pb:KR4d0036_SBCK_004-21a>¶
去寕將白髮汙塵埃¶
落日&KR0082;下清冷臺月華已破東堈来誰道幽人得幽¶
趣老夫病眼不曽開¶
　　奉送殊師刊¶
道人壮年曵長&KR0322;挾䇿貟藝西入都&KR0082;歩青雲不淂¶
凃不如濯&KR0085;歸江湖轉岀淮山一麻&KR0237;天柱峰前明¶
月孤調御丈夫真我師不復飲食形不枯歸来故土¶
弃妻拏金玉百萬&KR0004;若無四十削髮入浮屠有如浮¶
雲飛太虗達摩壁&KR0026;&KR0147;自娯飲&KR0653;苦行誰復如河西¶
<pb:KR4d0036_SBCK_004-21b>¶
將軍氣皃鹿一見猶如水中魚南陽侍&KR0048;説詩書為¶
築小庵即朝晡諸漏已盡無復餘此身安淂為丗拘¶
不持一鉢上王廬秋風有意入三吳天竺二山佛子¶
居赤城更在滄海隅彼土&KR0026;縁小踟躇何時復来㝷¶
老夫清冷臺下𦭘已誅為&KR0468;一榻待跏趺不辝更貯¶
一斛&KR0097;山間老境任&KR1355;&KR1355;¶
　　伯翔父捝&KR0084;¶
平日並㳺客老来相見稀窮山忘我日丹旐愴君歸¶
雲水野情在風埃人事非不知九泉下誰與欵談圍¶
<pb:KR4d0036_SBCK_004-22a>¶
君向畨隅去何心瘴霧間雖&KR0014;脫世網恨不到鐘山¶
雅裁誰復見幽㝷歩可攀滄茫大江上應與月明還¶
　　左史洞(在北山)¶
萬古齊山石誰開左史洞左史今何在蒼崕本不動¶
履嶮下重壑幽深&KR0017;神緫石門絶世路乆為塵泥擁¶
青天十&KR0341;地㠝岏如覆瓮琬琰鑿屋壁煙霞列梁棟¶
崕間不死藥必非近時種人去境長在境與人為重¶
欲&KR0026;疇昔意幽禽𤼵清哢吾方&KR0009;淵寂無礙亦無縦¶
手自翦荆&KR0068;結𦭘當石空長與麋鹿逰不復人間夢¶
<pb:KR4d0036_SBCK_004-22b>¶
　　&KR0009;老石(在右山)¶
老不在髮自此態漸自迫唯老不在我&KR0009;老山前石¶
朝來石上坐雲氣溼衣襞夜&KR0556;石上眠月影照嵓壁¶
何為市南老一歡復一戚嘖嘖恨身老更㕥身為&KR0229;¶
人言老且𣦸老死何&KR0085;惜昔人有至言人命在一息¶
　　清冷臺(在右山)¶
清泠不在境石嶠乃天成我無卜築功為臺亦強名¶
南山豈不佳不見浮雲生青谿淡無緒何處賔鴻聲¶
誰云飲酒楽正欲&KR0333;其明不知弹琴士何用物外平¶
<pb:KR4d0036_SBCK_004-23a>¶
清冷亦強名指象真砰砰落落睎白髮身丗秌毫&KR0127;¶
　　初耕東坡(在左山)¶
&KR0026;田東坡去春事日巳掲耕破嶺上雲鑿開巖下月¶
種我十畆粟中有&KR0340;與蕨優游䘚&KR0010;事山前梳秃髮¶
雲巢卷苐四¶
<pb:KR4d0036_SBCK_004-23b>¶
　　　從事郎䖏州司理叅軍髙布重校兼&KR0101;雕¶
