# -*- mode: mandoku-view; -*-
#+TITLE: 沈氏三先生文集
#+DATE: 2015-09-12 01:22:05.096347
#+PROPERTY: ID KR4d0036
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB12n0763-024沈氏三先生文集長興集-卷第二十四.
<pb:KR4d0036_SBCK_020-1a>¶
沈氏三先生文集第三十四¶
長興集卷第二十四¶
　　　秀州崇徳縣建學記¶
　　　杭州新作州學記¶
　　　蕭蕭堂記¶
　　　隨州法雲禪院佛閣鍾銘記¶
　　秀州崇徳縣建學記¶
韓退之為䖏州孔子廟碑曰自天子而下得通祀而¶
徧天下者惟社稷與孔子然其祀事皆無如孔子之¶
<pb:KR4d0036_SBCK_020-1b>¶
盛所謂生民以來未有如孔子者此其効歟予常以¶
謂退之失言祀事之盛衰其得失在後世孔子何與¶
焉使孔子無一豚肩之享於&KR0469;墦之間何損其為聖¶
人以舜禹之巍巍不待有天下至孔子乃待祀事然¶
後尊歟其智足以知聖人孟子獨稱宰我子貢有&KR0002;¶
如子路親事孔子而師之然猶有所不&KR0003;知孔子為¶
難則其譽孔子固冝難也治天下國家其上至於無¶
以加下至於匹夫販婦得有其四體髮膚者捨孔子¶
之道不可此天下𫠦共知者聖人之跡也至其卓然¶
<pb:KR4d0036_SBCK_020-2a>¶
有𫠦立雖顔子欲從之而有不䏻者故先王擇天下¶
㝛艾舒大之才以為公卿鄊老使率其属以興四方¶
之俊異禮樂法度秋陽江漢以暴濯之猶懼其不䏻¶
進苟為不至於此而僅循其末流則道或㡬乎息矣¶
呉越多山而湖澤漸其下其枝者涯渚之間不辨牛¶
馬崇徳居山澤之介孔道四出戰國之時闔廬勾踐¶
嘗大戰於㰎李禦児之間裂其地而守之至今墟壟¶
綱絡稲&KR0521;之利轉徙數州元豊八年括蒼呉君伯舉¶
為是邑也始為之築宫廟以祠孔子聚學者擇經師¶
<pb:KR4d0036_SBCK_020-2b>¶
而教之以義理行䏻不苟使之為文章誦習務中有¶
司之程而已培高為堂宴有貳室繚以環廬豊約稱¶
事四方聞令賢皆來學唯恐在后崇徳為遠邑縣令¶
為小官興材賦工動觸吏禁非篤誠自信強有才者¶
不䏻任也此其成&KR0556;之難未&KR0002;持之之難也僨犀象¶
决鴻鵠之噐非&KR0359;山大谷則無以飬其材執䂓矩而¶
求之&KR0002;不祀其材所飬則沈沈之室執䂓矩者所視¶
也飬之以先王之所待以興者而不徒循其末跡則¶
其為&KR0229;也不為苟羙矣¶
<pb:KR4d0036_SBCK_020-3a>¶
　　杭州新作州學記¶
古之䖏民者其業雖有分而其教之以禮義徳術則¶
無貴賤必出於一道所以用之於朝廷者則前日修¶
之於其家者所以服於猷&KR0341;者則異日用之於朝廷¶
者非若优獸者不使以摶埴游祔者不任以服馬也¶
賢有才者理之不䏻者由之而莫敢廢焉而已耳少¶
而學長而習焉安之若天性資之如寒衣而饑食一¶
日五家之比不由之不棄且夷膚矣不待有所狥而¶
後為也自五家之比則已教之以所當學過而至於¶
<pb:KR4d0036_SBCK_020-3b>¶
五比之閭則又掲之以書而瀆告之其教飬之具益¶
衆則益詳其相與而居弗與其畔也則親之以閭黨¶
相與徃還弗與其狎也則肅之以賔祭合而用之欲¶
其和理也則齊之以卒乗矯強弗率前其敗亂也則¶
威之以刑誅撻罰朝操其所任以出夕相從以歸仰¶
而&KR0026;其上則宫廟室廬莫非先王之法象也俯而&KR0130;¶
其下則彊井徑術莫非先王之經理也居而閱其身¶
則簮&KR0752;服冕莫非先王之名物也散而察其起居出¶
處老老而稚㓜贍生而&KR0152;死莫非先王之禮義節文¶
<pb:KR4d0036_SBCK_020-4a>¶
也非䏻有羽毛鱗喙以馳騖乎山林𣳚於渊而天逰¶
者捨此其何&KR0244;哉至諸侯自為政所以措其國家者¶
出於多道而民始習於幸忌分抵義屈力以贍其欲¶
偲然不厭也立而&KR0026;其朝夕之相與非譁然覆其人¶
而兵其頸則操𫝑挾數以籠天下至於詐竆勇奪強¶
者僨諸侯而并&KR0018;之然而不數十年復起而亡秦人¶
人欲為秦之所為則秦尚安得晏然獨有其利哉其¶
𫝑雖欲無至此豈可得也至漢有天下&KR0133;治之主間¶
起乃始知尊先王黜百家異時得古人之藁刓簡振¶
<pb:KR4d0036_SBCK_020-4b>¶
其埃熏而誦&KR0003;之然獨為士者出於此而民之忸於¶
舊俗者猶固浩然也非刑名法令不足以撼之故吏¶
常以法用而學者羞言之至於治天下之實其勝&KR0018;¶
未䏻甚異也道既出於二則𫝑之所在者常執天下¶
之勝而區區之空文何益於不勝哉至陳蕃李膺軰¶
出以義莭相&KR0108;勵抗志力行欲以移天下之習&KR3198;椐¶
血皆帚驅而畚運之未為快也然卒不䏻振一歩杭¶
一横草以捄凌遲之禮樂何哉由飬之不廣教之不¶
以漸故也百年弊習使可以俯仰咄嗟而致頌聲嘉¶
<pb:KR4d0036_SBCK_020-5a>¶
瑞則先王之為法不苟如是其煩且詳矣國朝郡邑¶
皆立學校春秋長吏親用弊於廟自三尺之衣者&KR0662;¶
聼入學廪食於縣官又賜以百家之書設經師為之¶
講教其施設條目皆天子稱制以命之朝廷之於學¶
無遺重矣而吏或不以為意彼固非敢倦　天子之¶
令以為不當先然誅罰期㑹米塩之細務一事不至¶
則知有所廃𨵗儒者&KR0130;仁蹈信不救急故其効乃在¶
數十年之後急近而忽遠此人情之常至於任政教¶
之本原以身先士民此大儒公卿之事未可以他長¶
<pb:KR4d0036_SBCK_020-5b>¶
吏比也杭為大州當東南百粤之㑹地大民衆人物¶
之盛為天下第一元豊八年&KR0022;伯溝公自尚書左丞¶
拜資政殿學士來牧是州凡政之僵弛敗　不綱者¶
一切振去而更置之未眀衣冠而坐設庭燎以聼事¶
大昕一府皆空無一人跡庭下者四方之賔客已肩¶
相摩於門矣公悉與之酧酢燕劳嘯咏終日府寺癐¶
&KR0338;亭傳杠梁柢籍鈔掲凡有司之務不期月赫然一¶
新殆無遺&KR0229;矣公曰此未足以副朝廷求治之意也¶
飬材&KR0134;徳為天下得人莫先於學校前日雖有其具¶
<pb:KR4d0036_SBCK_020-6a>¶
未䏻慱延四方之學者呺然&KR0002;大瓢無𫠦&KR0244;於容則¶
&KR0002;勿置之愈也乃率僚属親徃視學者𫠦居則垣隤¶
屋陊神主暴露諸生不免沐霧雨喟然曰飬士患無¶
有具既有以進之則士之不&KR0134;非𫠦患也具如是不¶
可以不新部刺史朝請大夫韓公敦善樂&KR0134;與公恊¶
謀𤼵弊轉材百工毛㑹不踰時則前日之隤垣陊屋¶
蓬居而蠋宿者悉已丹髹繪刻上室而下堂矣廊陛¶
繹舒殿像孔嚴褒徳崇配則圖其周廬以七十二門¶
弟子與二十五大儒之像考古議禮則状其堂序以¶
<pb:KR4d0036_SBCK_020-6b>¶
三代車輿噐服之容餙尊經嚴師則翼然在上者講¶
論之堂也&KR0134;藝禮士則環而可居者肄業之室也工¶
致其巧史督其度巨細委曲䂓鈎矩拆物盡其法者¶
暴揚㸑滌几席晳梐凢生飬之具也元祐二年朱鳥¶
戒夕日次上丁百工告休公將釁考位神展物體性¶
於庭公乃端委造洗實觴以進慱士弟子賛幣承飪¶
登䧏興伏佩環鏘鳴禮數備具不汰不簡受爵既徹¶
乃升公堂西向以禮學者於是諸生牆立請質𫠦疑¶
横經挾簡交進牙退各𫉬𫠦求既而陳豆觴班爵齒¶
<pb:KR4d0036_SBCK_020-7a>¶
徳席工興爼&KR0435;歌迭賦酣詠儒史嚴夕而罷州人相¶
携&KR0210;道擁&KR0026;旂纛過跲途不容跬排躙争進襁提相¶
先莫不嗟咨垂洟知先王之道尊重崇𩔰禮義可慕¶
貨利可恥父以告其子長者歸以告其少者児童群¶
戯羅列豆𥸅纓冠秉枚効其拜俯道之以善其順且¶
昜入由此可見矣况其有以&KR0134;之也慶暦中公甞講¶
學扵此今乃為&KR0022;伯建浙西鼓旗垂封君之印饗諸¶
生見故老閱芹𦭘之舊跡此其為&KR0134;豈待他哉公以¶
道徳經術相¶
<pb:KR4d0036_SBCK_020-7b>¶
天子出擁東方諸侯路刺史以文雅方重康撫吴㑹¶
合志一心茂明先王𫠦勉使經誦之聲芽蘖肆長收¶
効扵異時者實自今日某&KR0022;人也今将以多君子惠¶
賚於我&KR0022;豈可使經始之跡寂寥無聞於後世&KR0088;既¶
以論次其始未又将記&KR0022;人之言掲之𨺚碣以告后¶
世焉其詞曰政孰自夲必圖其綱&KR0933;𨼆鈎堅非政之¶
良我有大柄匪震匪威彼侗弗昭𤼵為神徴孰忸惰¶
&KR0075;覿狂以嬉我抜其萌&KR0300;以禮詩青領垂縷斃其故¶
武移之如天子見斤斧凢此有為由莫非學我&KR0022;我¶
<pb:KR4d0036_SBCK_020-8a>¶
庠自公爰作公作新庠考度揆律挾桶跟超其徒坌¶
出蓊然雲興後堂左室重栾藻題昔之圮垣鳶梟所¶
嘷今也誦絃匪徒噐之公教諄諄匪徒教之公先以¶
身孰謂乕兕牙之以手為政之難优乕何有不艱不¶
疚唯公之厚其在慶暦公官於此赫然有聞遂相¶
天子以我之先以期尔后公惠我&KR0022;豈不旣富浙水¶
如㵼青山之下跡誰與倫猗歟昔者¶
　　簫簫堂記¶
岸老琴於竹間鳥呶其上魚裔其下竹間之風骹然¶
<pb:KR4d0036_SBCK_020-8b>¶
鳴以相和少進焉則鳥䎀而去之魚勅然逃於&KR0359;渊¶
向也惟草木之見今于然則予也向以予為草木也¶
習之今也以予為非草木也跳焉予樂竹間之簘簘¶
嚢枕几而與居曽二物之㓂哉頋䎀予之所樂何&KR0088;¶
彼其一者以羅死於覆苓之苃一者以弋𫉬於蘙弣¶
之樊吾靣目羅者也其起居弋者也彼安得不䎀吾¶
之所同哉同於弋者鳥䎀之同於利者市人噪之所¶
同者多其取敵亦厚矣子獨不見澤朝之氛澒然一¶
息而半楚國舒六之山皆膓然垂七日而後&KR0130;其畔¶
<pb:KR4d0036_SBCK_020-9a>¶
未甞辝於物也而物莫䏻形於其中彼又烏與為敵¶
哉䖏乎物之所不求則&KR0359;道乎人之所不襲則遠貫¶
竹而西俯而可漁者吾碕之以&KR0359;閣擁木&KR0018;薈㨜而¶
可望者吾嶝之以遠亭左吾盧右澶渼䕃&KR0002;植藟者¶
吾介之以簘簘之堂岸老奕於亭而木之影揺於罫¶
絃於閣而水之聲発於緱&KR0367;休於堂則&KR0002;佩琅玕蘙¶
雕鷸以閱桒林之奏以今古為一昔以晝夜為司爟¶
前日魚鳥之所楽余攘之以為已適而魚鳥逐矣物¶
之於人相為鄒楚乆矣方其木草茂賜獸踶鳥跡之¶
<pb:KR4d0036_SBCK_020-9b>¶
道交於中國中國之民窟居懸釡而資鳥獸之餘及¶
其驅乕犀放龍虵胥山林而童藝之丘陵為卭畢江¶
湖為大罛而&KR0482;格之智殚焉故人之所弃魚鳥之所¶
牧魚鳥之所楽人之所楽人之所弃也屑人之所弃¶
而攘魚鳥之所楽謬於人情吾自此遠矣奚待瞷空¶
谷弊車馬之力傖&KR0809;矉目而較文跬之遠哉岸老於¶
比也峨而醉粛而興曼然而咲客至則告之曰藋蔓¶
獵子之纓蟪蛄之哄無以歩齊夏歸矣無庸攝車為¶
也噫¶
<pb:KR4d0036_SBCK_020-10a>¶
　　隨州法雲禪院佛閣鍾銘¶
天封大狐襄漢之勝粤浮圖之宫獨雄於東南法雲¶
院乃其&KR0302;出者元豊七年其徒慶璉師建佛閣於院¶
之西壖栾櫨三因重橑翼舒下俯阡陌中廬杭以&KR0100;¶
鍾方將劑金錫䂓良型以為欔　撥怒之巨聲求予¶
以鳴其子予時謪漢東寓於是院覩其經始既斵不¶
日則岌乎買漢矣曰&KR0646;哉為力乎來夫其合山川之¶
羙靈以成就官貌則其&KR0646;&KR0026;巨麗不待召而有此無¶
足竅者抑知夫鍾之所寓夫道者乎夫鍾者里居䫫¶
<pb:KR4d0036_SBCK_020-10b>¶
䖏則以為発朝棷夜群逰族食之莭其聲有踈有數¶
則心術寓焉其為法初曰速声四十九発以四十九¶
功徳拯三畏業次非速百四十聲以百四十不共法¶
為出世間因後經八萬四千聲普収八萬四千塵劳¶
極未耒際或曰聲之逺聞者不過數里其乆不過兼¶
刻而曰拯三途岀世間極未耒際得非𬨨歟是不然¶
也有生之䫫迷䘮夲体奔趣流識𡚶現山川國邑空¶
有羙惡一切諸相相起為境則有大小袁近多寡古¶
今乆速一切名色分量暌其完体惟照所對於是聖¶
<pb:KR4d0036_SBCK_020-11a>¶
人以其不可思議神智力縁建立法明振提𡨕謬無¶
竆方便遇事指途因此聲根乃掲二炬初終則為乆¶
速之聲有所拯者利於遠有所待者利於乆乆速境¶
也以幻境法順接级縁中間乆速皆非逈無可名不¶
壊声塵直指非相群相齊泯寂用遍含声体一貫非¶
自耳得復何遠近乆速之有哉異斯道者乃其自障¶
非法有𡚶也縱未䏻反源㑹禮以力縁故亦𫉬世報¶
何也凢所謂三超六䫫下逮天地國邑草木蟲豸之¶
悉一出於有生之妄識以其霿篾顛憤之𡚶見尚䏻¶
<pb:KR4d0036_SBCK_020-11b>¶
締結宇宙淪翳實果外道幻法亦䏻上凌禅境下軔¶
風持况不思議神智力縁之所建立者哉其為道也¶
非可以理喻以言其為法如是而巳者是之為銘銘¶
曰¶
衆生法性無有邉是故鍾声無有邉衆生法性無有¶
量是故鍾声無有量非聲非聞離根境具千二百圓¶
功徳以此聞根妙法身普施十方作佛事第一速聲¶
四十九速㧞二界沉淪苦初終後際一念空罪性如¶
風如電火第二非速百四十𩔰示諸佛不共門非速¶
<pb:KR4d0036_SBCK_020-12a>¶
作乆破二邉語言不攝離名相八萬四十經乆声舒¶
長為接未耒際衆生不盡聲不盡此聲非㫁無㝡後¶
我今開此&KR0026;音門無凢聖情咸得入此声無礙遍河¶
沙以河沙遍此声故即声即法即衆生更無衆生聞¶
声者了知声相常寂㓕惟一真心含法界鍾銘¶
&KR0010;耦端&KR0170;嘉月维正度物播財作是大羽不窕不蠡¶
以茀永後¶
長興集卷第二十四¶
<pb:KR4d0036_SBCK_020-12b>¶
